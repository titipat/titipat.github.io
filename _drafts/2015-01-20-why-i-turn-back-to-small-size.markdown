---
layout: post
title: สวนกระแสกลับมาใช้มือถือจอเล็ก iPhone 5c
date: 2015-01-20 22:40:36.000000000 +07:00
---
ยอมรับว่ากระแสของมือถือจอใหญ่หรือ Phablet (Tablet+Smartphone) มาแรงเหลือเกิน ขนาดแอปเปิ้ลยังยอมทำ iPhone 6 Plus มาแข่งเลยนะ ก่อนหน้านี้ผมใช้ Google Nexus 5 ที่มีจอขนาดใหญ่แสนคมชัดระดับ Full HD ที่ความกว้าง 4.95” แต่ทำไมผมถึงกลับมาใช้ iPhone 5c อันแสนตกรุ่นและจอคับแคบแค่ 4" นั้นตามนี้เลย

### ข้อดี

* ใช้มือเดียวได้ จอใหญ่เกินก็รูดมือไม่ถึง เผลอๆ ยังถือยากกลัวทำหล่นอีก
* ไม่ได้เล่นเกม ชีวิตมีแค่เช็คเมล์, Twitter, อ่าน feed ดังนั้นมือถือแรงไปก็ไม่ได้ใช้ สำหรับเด็กใกล้จบเตรียมหางานมือถือหมื่นต้นๆ ก็ถือว่าแพงแล้ว
* พกง่าย ข้อนี้เห็นชัดสุดตั้งแต่เปลี่ยนเครื่อง ใส่กระเป๋ากางเกงแล้วสบายตัวกว่ามาก ไม่มีอะไรมาค้ำไข่ตอนขับแมงกาไซต์
* พอขนาดเล็กลงถ่ายรูปสนุกขึ้นเยอะ

### ข้อเสีย

* เปิดเว็บไม่เร้าใจเลย แต่ทุกวันนี้ก็ไม่ได้เล่นเว็บในมือถือเป็นหลักอยู่แล้ว เปิดแค่ดูอะไรนิดหน่อย
* ปริมาณแบตที่ลดตามขนาด ยังดีที่ iOS มีการจัดการแบตที่ดีจึงทดแทนได้ ไม่ซีเรียส
* ไม่มี Google Photo สะเทือนใจมากที่สุด เพราะเมื่อก่อนอยากแต่งรูป อยากดูรูป อยากแชร์รูปก็แค่เปิด Google Chrome หลังจากย้ายมาอีกค่ายก็ใช้เวลาปรับตัวไปตามระเบียบ
* หายืมสายชาร์จยากขึ้น เนื่องจากเพื่อนส่วนใหญ่ใช้แอนดรอยด์กันหมด ปกติถ้าตะโกนถามขอยืมในห้องมักได้สายกลับมาในปริมาณที่สามารถเรียงต่อกันได้เกือบ 20 เมตร
* ไม่มีไฟบอก Notification ช่วงสองวันแรกก็คิดถึงเหมือนกันนะ ปรับตัวๆ ท่องไว้ๆ

### ข้อสงสัย

* ทำไมไม่ใช้ iPhone 5s ตอบเหมือนที่พูดมาด้านบนแหละก็ไม่รู้จะเอาความแรงไปทำไมในเมือไม่ได้เล่นเกม ระบบความปลอดภัยด้วยลายนิ้วมือเผลอๆ ไปอันตรายกว่ารหัสผ่านซะอีก ส่วนเรื่องกล้องตอนแรกก็รังเลเหมือนกัน สุดท้ายตัดสินใจเพราะราคาที่ห่างกันครึ่งหมื่น
* เต้ยเป็นคนออกกำลังกายแถมสนใจพวก Activity Tracking ไม่สนใจเล่น Co-processor ของ iPhone 5s เหรอ ออกกำลังกายก็มีนาฬิกา Garmin อยู่แล้ว ส่วนข้อหลังตั้งแต่ Jawbone UP พังไปก็เลิกเห่อแล้ว
* ทำไมเต้ยไม่ใส่เคสมือถือ ไม่ชอบ จบป่ะ?
