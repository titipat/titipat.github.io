---
layout: post
title: day13 ย้ายตู้
---
ใกล้จะถึงช่วงหยุดยาวสงกรานต์แล้ว แต่จำนวนลูกค้าก็ไม่ได้เพิ่ม-ลดแต่อย่างใด

![](https://lh3.googleusercontent.com/-gvfR-oSoNmw/U0ZTrlwlwKI/AAAAAAAAEmc/ABUFYMR1H3w/w1313-h985-no/IMG_20140410_151639.jpg)

งานวันนี้เป็นการย้ายเครื่องออกจากตู้ (Rack) เนื่องจากมีลูกค้าแจ้งย้ายออก เมื่องานเอกสารเรียบแล้วก็ได้เวลาเคลื่อนย้าย ด้วยน้ำหนักของเครื่องเซิร์ฟเวอร์ที่ตัวหนึ่งก็ไม่ใช่เบาๆ เลยเป็นงานที่ใช้แรงพอสมควร บางเครื่องก็ต้องจัดการกับรางเลื่อน (Rail) ที่ช่วยอำนวยความสะดวกเวลาติดตั้งซึ่งเครื่องแต่ละรุ่นรางก็จะมีวิธีใช้งานละแบบจึงเสียเวลามาก

![](https://lh5.googleusercontent.com/-NyRsB_yWgCQ/U0Yj4HZx6XI/AAAAAAAAEoc/S1UkODH-1gE/w1351-h985-no/IMG_20140410_115318.jpg)

เนื่องจากเป็นห้อง Internet data center เลยใช้การเดินสายไฟข้างใต้แล้วยกพื้นสูงเพื่อวางเครื่องอีกที ดังนั้นการจัดการสายสัญญาณจึงต้องมุดลงไปด้านล่างที่มีลมอุณหภูมิแถวๆ 16 องศาพัดตลอด เย็นถึงขั้นต้องใส่เสื้อกันหนาว

![](https://lh5.googleusercontent.com/-PvKg1NoWcks/U0YfP-Dc-kI/AAAAAAAAEmk/RwO4ZW-c0sQ/w1313-h985-no/IMG_20140410_113325.jpg)

เมื่อลูกค้าเก่าย้ายออก ช่วงบ่ายก็มีลูกค้ามาย้ายเครื่องเข้าตู้ทันที ลูกค้าท่านนี้ใช้การเหมาตู้ 42U โดยเจ้า U (Unit) เป็นหน่วยที่ใช้เรียกขนาดความสูงของเครื่องเซิร์ฟเวอร์ ตัวอย่างในรูปข้างบนคือเครื่องแบบ Rack ขนาด 1U จำนวน 2 เครื่อง ทาง IDC อย่างเราจะมีรางปลั๊กไฟให้บริการติดกับตู้อยู่แล้ว ส่วน Switch-Router ก็เป็นกรณีไป บางที่มีให้ยืม บางที่ให้เช่า หรือลูกค้าเตรียมมาเอง การเช่าแบบนี้นอกจากเรื่องจำนวน U แล้วอาจจะมีเรื่องน้ำหนักของเครื่องเซิร์ฟเวอร์ และแรงดันไฟด้วยหากใช้เยอะก็ต้องจ่ายเพิ่มตามความเหมาะสม
