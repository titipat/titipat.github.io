---
layout: post
title: ซ่อมบำรุงจักรยานประจำปี
date: 2014-07-11 20:38:46.000000000 +07:00
---
ครบรอบหนึ่งปีจักรยาน Trek 1.1 กับระยะทางกว่า 3000 กม.เลยต้องมีการบำรุงรักษาซะหน่อย ไล่จากความสำคัญเริ่มที่ยางรถก่อนละกันเพราะยางนอกตัวเก่าเริ่มแตกลายงาบริเวณแก้มยางแล้ว

ด้วยงบประมาณที่คุณพ่อให้มาจำนวน 3000 บาทเท่ากับระยะทางที่ปั่นได้ ผมเลยตั้งเป้าไว้ว่าใช้เท่าที่ได้มาด้วยเหตุผลถ้ามากเกินกว่านี้คงเป็นการอัพเกรดแทนการซ่อมแน่ๆ งั้นเริ่มจัดสรรค์ส่วนแบ่งไปเลย

* ยางนอก สองเส้น ห้ามเกิน 2000
* ค่าอะไหล่ เช่น โซ่ น้ำมันหล่อลื่น ห้ามเกิน 1000

อืมมม ลงตัวๆ กำลังดีพอเพียงสำหรับจักรยานออกกำลังกายแล้วแหละ

![](https://lh3.googleusercontent.com/-Uv0QcJmK29s/U7_iVfxQ9mI/AAAAAAAAH5I/aZS0yDuAqFo/w622-h829-no/2014-07-11+08.09.43+1.jpg)

ผมมาอุดหนุนร้าน [Tommo bike shop Chiangmai](https://www.facebook.com/tommobikeshop) ผมอยู่บ้านนอกแถวๆพืชสวนโลก-ดอยคำ จึงเอาสะดวกเข้าไว้ก่อน มองซ้ายมองขวาอยู่ซักพักนึงก็พุ่งตรงไปหา Continental UltraRace 23mm อย่าถามถึงเหตุผลเลย มันเป็นรักเมื่อแรกพบ ส่วนเรื่องอะไหล่ยังคงต้องรอเอารถมาด้วยอีกรอบนึง

![](https://lh5.googleusercontent.com/-PvyHzdiW_h0/U8PHI_YqwaI/AAAAAAAAIBI/B7Fleza1Ff0/w1256-h942-no/2014-07-11+08.09.39+1.jpg)

ผมเคยมาร้านนี้รอบนึงแล้วสมัยยังเปิดใหม่ เลยทักทายกับพี่เจ้าของร้านแกยังถ่อมตัวอยู่เลยว่าเป็นร้านเล็กๆอยู่ ร้านเล็กๆบ้านพี่สิจะมีทั้ง Sram Force 22, Sram Red 22 กองเป็นภูเขาอยู่ในร้าน แถมพี่แกยังไม่หวงของด้วยอนุญาตให้ลองยกทดสอบน้ำหนักได้ด้วย เอาเป็นว่าเมื่อไหร่ผมปั่นคนเดียว AV (Average speed) เกิน 35 ได้เมื่อไหร่จะมางอกจักรยานร้านพี่ทันทีครับ ตอนนี้เพิ่งได้สามสิบต้นอยู่

![](https://lh5.googleusercontent.com/-QYM3m0C6Hf8/U7_iwBwlm7I/AAAAAAAAH5U/B2ygw9nq7Hw/w622-h467-no/2014-07-11+08.09.34+1.jpg)

แล้วก็กลับมาปล้ำยางต่อที่บ้าน สารภาพเลยว่าเปลี่ยนยางเสือหมอบแกะกล่องใหม่สำหรับผมแล้วเหนื่อยกว่าปั่น 20 กม. ซะอีก

###ยางใหม่เป็นไงบ้าง

เทียบกับตัวเก่า Maxxis Columbiere รู้สึกว่าพุ่งกว่า เร่งได้เร็วกว่า คิดว่าน่าจะกินวัตต์น้อยกว่าด้วย แต่เกาะถนนน้อยลง ทำให้บังคับรถยากขึ้น ตอนสาดโค้งแอบทำผมเหว้อเล็กน้อย สงสัยต้องหาล้อขอบอ้วนมาใช้ด้วยล่ะมั้งเนี้ย
