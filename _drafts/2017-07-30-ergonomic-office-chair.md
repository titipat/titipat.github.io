---

---

# รักเมื่อแรกนั่ง ความรู้สึกเมื่อลอง Ergonomic office chair ที่มีขายในไทย

> **Ergonomics**
>
> - การยศาสตร์ [เทคโนโลยีการศึกษา]
> - การออกแบบอุปกรณ์ให้มีความปลอดภัย และสะดวกสบายต่อการใช้งานของมนุษย์ [วิทยาศาสตร์และเทคโนโลยี]
>
> **คลังศัพท์ไทย** โดย [สวทช.](http://nstda.or.th/)

เก้าอี้ประเภทนี้จะออกแบบให้เหมาะกับการใช้นั่งทำงาน มีราคาสูงกว่าเก้าอี้สำนักงานทั่วไป นอกจากการปรับระดับความสูงต่ำแล้วมักปรับส่วนอื่นได้ เช่น ความสูงที่พักแขน, ความแข็งที่พิงหลัง เป็นต้น ในไทยเริ่มรู้จักมากขึ้นในชื่อเก้าอี้สุขภาพซึ่งมีราคาตั้งแต่หลักพันบาทจนถึงเกือบแสนบาท หลังจากสนใจเกือบ 2 ปี วันนี้ผมก็ได้ไปลองกับตัวเองซักที

ต่อจากนี้เป็นความเห็นส่วนตัวนะครับ

## Ergotrend, DF Prochair

เป็น 2 แบรนด์ที่ราคาเริ่มต้นหลักพันจนถึงสองหมื่นบาท ตัวโคร่งส่วนใหญ่ทำจากพลาสติกทำให้มีความรู้สึกก๊อกแก๊กบ้าง การออกแบบเป็นลักษณะนั่งแล้วดันส่วนรับน้ำหนักมากกว่านั่งให้พอดี ถูกตัดออกจากตัวเลือกหลังลองนั่งแล้วไม่พอดีกับตัวและดันหลังจนเมื่อย แต่เพื่อนผมบอกว่านั่งสบาย

## Steelcase

เป็นแบรนด์จากสหรัฐฯ และเป็นอันดับต้นๆ ของโลกในเรื่องเฟอร์นิเจอร์สำนักงาน เฉพาะเก้าอี้ทำงานมีให้เลือกตั้งแต่หลักพันบาทจนถึงหกหมื่นบาท

### Think v2

ราคาต่ำที่สุดในตัวเลือก Steelcase ของผม เป็นรุ่นพัฒนาต่อมาจาก Think (รีวิวโดย [rev.at1987.com](http://rev.at1987.com/review/steelcase-think/), [macfeteria.com](http://macfeteria.com/2017/07/22/review-steelcase-think/)) เหมาะกับคนที่ชอบพนักพิงแข็งมากกว่า มีที่รองเอวแบบเลื่อนระดับความสูงได้ ที่รองแขนปรับระดับความสูงได้ แป้นรองปรับ 4 ทิศ: หน้า หลัง เข้าหาตัว ออกจากตัวคนนั่งได้ วัสดุที่นั่งเป็นผ้านั่งแล้วร้อนในระดับหนึ่ง ที่พิงหลังเป็นตาข่าย ที่รองแขนเป็นวัสดุนิ่มๆ