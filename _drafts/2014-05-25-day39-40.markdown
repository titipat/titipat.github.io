---
layout: post
title: day39-40
---
เป็นวันสุดท้ายของผมที่จะฝึกงานแล้ว และวันนี้ผมขออยู่คาบกลางคืนด้วยดังนั้นจะเป็นการฝึกงานต่อเนื่องหนึ่งวันเต็ม

![](https://lh4.googleusercontent.com/-5c-Ie3hOAjk/U32KOLxOYOI/AAAAAAAAGTw/2o-7FPEu6iE/w1598-h585-no/PANO_20140522_104731.jpg)

ที่ตึก กสท.บางรัก จะมีด้านฟ้าไว้ให้บริการลูกค้าที่ต้องการใช้สัญญาณดาวเทียมด้วย วันนี้จะมีลูกค้ามาถอดจานกลับผมเลยได้ตามขึ้นมาดูวิวสวยๆ ด้านบน

![](https://lh4.googleusercontent.com/-kp6smNN0trQ/U32JDGOMb8I/AAAAAAAAGT4/F8dWXDzNu18/w1256-h942-no/IMG_20140522_103155.jpg)

แต่หน้าที่ผมมีแค่ดูเท่านั้นครับ ที่เหลือเป็นหน้าที่ของลูกค้าเองทั้งหมด จานรับด้านบนส่วนใหญ่เป็นจานโทรทัศน์เกือบทั้งหมด คิดว่าคงทำ streaming

![](https://lh5.googleusercontent.com/-t1Ia423yyVM/U32Kl3LzR9I/AAAAAAAAGUA/QgVrfyNh3-A/w1598-h933-no/IMG_20140522_113453.jpg)

เบื้องหลังการทำงานของพี่ๆเค้าครับ เนื่องจากน๊อตมันปีนเกลียวดังนั้นต้องพึ่งแรงงานคนล้วนๆกว่าจะเสร็จก็เกือบบ่ายสองโมงเลย

![](https://lh4.googleusercontent.com/-yXft5xV1hdk/U34Cxo0PJdI/AAAAAAAAGTg/RtjSn6RmwFs/w1256-h942-no/IMG_20140522_200032.jpg)

ตอนเย็นพี่ที่บริษัทพาไปเลี้ยงที่ร้านอาการญี่ปุ่นฮานาญ่า ด้วยรสชาดอาหารแนวฝีมือคุณแม่

![](https://lh6.googleusercontent.com/D8wjDxGMxain5d4PAR-jLqm2y0TAga78ZtOdOY6L7oA=s942-no)

ขากลับออฟฟิศแอบมีเรื่องตื่นเต้น เพราะเย็นวันนั้นพี่ทหารประกาศยึดอำนาจ ประกอบกับที่นี่เป็นศูนย์โทรคมนาคมที่สำคัญมากของไทยและกลัวซ้ำรอย การรักษาความปลอดภัยเลยต้องพุ่งปรี้ดเป็นธรรมดา แค่เดินเข้าออฟฟิศต้องมีพี่ทหารเดินคุม แถมยังติดอาวุธหนักด้วยนะ ปืน Tavor TAR-21 ของจริงเท่มาก

![](https://lh6.googleusercontent.com/-7RN0yFdm9as/U34uOQIo5LI/AAAAAAAAGUY/zl0DlaQY1CA/w706-h941-no/IMG_20140522_235509.jpg)

เนื่องจากการประกาศเคอว์ฟิวทำให้คืนนี้ไม่มีลูกค้ามาใช้บริการอย่างแน่นอน

วันนี้ทางบริษัทมีการปรับปรุงระบบภายใน ก่อนลงมือต้องมีการแจ้งลูกค้าล่วงหน้าและต้องแน่ใจด้วยว่าลูกค้ารับทราบแล้ว ดังผมต้องโทรไปยืนยันกับลูกค้าอีกครั้งเมื่อเช้า เพื่อให้ลูกค้าได้ Soft-shutdown ป้องกันการเสียหายจากการปิดเครื่องแบบถูกตัดไฟ

งานมีทั้งแบบยกตู้ แบกเครื่อง จนไปถึงการวางผังเครื่องใหม่ การตั้ง switch port ทั้งหลายของแต่ละเครื่องจนถึงการจ่าย public ip ให้แต่ช่วงหลังนี้พี่ Network admin เป็นคนจัดการ ทั้งหมดเสร็จก่อนกำหนดเวลา แล้วการฝึกงานของผมก็จบลงเพียงเท่านี้แหละครับ
