---
layout: post
title: Week in Bangkok
date: 2014-04-13 14:18:06.000000000 +07:00
---
ผมมาฝึกงานที่กรุงเทพได้ 3 สัปดาห์แล้วครับ ยอมรับเลยว่าการเดินทางในเมืองกรุงมันต่างกับเชียงใหม่อย่างมาก ทั้งเวลาแล้วก็ค่าใช้จ่าย วันนี้ผมเลยจะมาเล่าวิธีการเดินทางที่ผมได้ลองมาทั้งหมดให้ฟังกันครับ

##รถไฟฟ้า BTS
มันเป็นคือสิ่งที่ผมฝันมาตลอดเลย ใครที่ติดการ์ตูนอนิเมะญี่ปุ่นคงจะคุ้นภาพที่คนใช้บริการรถไฟเดินทางไปได้ทั่วเมืองหรือทั่วประเทศ ถึงแม้ตอนนี้พี่ไทยจะยังไม่สามารถทำแบบนั้นได้แต่ก็ขอใช้บริการให้หายอย่างหน่อยละกัน 

ผมชอบวิธีนี้เพราะมันตัดเรื่องปัญหารถติดออกไปได้ ไม่ว่าข้างล่างถนนจะเกิดอะไรขึ้นฉันไม่เกี่ยวนะฮ้า เวลาในการเดินทางค่อนข้างแน่นนอนมากเพราะเป็นไปตามตารางเดินรถ แต่จะมีปัญหาจำนวนคนใช้บริการอย่างหนาแน่นในช่วงเวลาเร่งด่วน ขาไปผมยังไม่ค่อยเจอเพราะผมขึ้นที่สถานนีบางหว้าซึ่งเป็นต้นสาย ขากลับนี้สิตัวดีเลยผมต้องขึ้นจากสถานนีตากสินซึ่งอยู่กลางเส้นทางและแน่นอนว่าคนราวกับปลากระป๋อง ตรงนี้ผมไม่ซีเซียสเท่าไหร่เพราะไม่ได้รีบกลับมากมาย

![](https://lh6.googleusercontent.com/-uxQmyVPI9NM/Uy6GSr8XMBI/AAAAAAAAEq0/Tjju6Mcrdgk/w773-h985-no/IMG_20140323_081854.jpg)

เพิ่มความเร็วและสะดวกสบายขึ้นด้วยบัตรเติมเงิน ทำให้ไม่ต้องเสียเวลาต่อแถวซื้อตั๋วแถมได้ลดราคานักศึกษาด้วย แล้วเจ้าบัตรกระต่ายนี้สามารถใช้ซื้อของอื่นตามห้างสรรพสินค้าดังๆได้ด้วยนะ เรียกว่าสะดวกสองเด้งไปเลย ค่าใช้จ่ายอยู่ที่ 34 บาท เมื่อรวมกับค่ารถเมย์จะเป็น 34+11 ต่อเที่ยว

![](https://lh6.googleusercontent.com/-obRiCJdRBc0/UzF9cs6hZHI/AAAAAAAAES8/eFyaJTsT5fE/w1313-h985-no/IMG_20140325_183600.jpg)

ถ้าวันไหนผมไม่รีบก็จะรอที่สถานนีไปเรื่อยๆจนกว่าจะเจอรถว่าง ระหว่างนั้นมีวิวพระอาทิตย์ตกให้ดูด้วย

##เรือด่วนเจ้าพระยา

เป็นการเดินทางที่เร็วที่สุดแต่สำหรับผมแล้วรู้สึกว่ามันอันตรายที่สุดด้วย เพราะจำนวนผู้โดยสารดูเยอะไปนะ แถมเสื้อชูชีพหรืออุปกรณ์ช่วยชีวิตก็มีน้อยมากด้วย ผมลองรอบเดียวแล้วเลิกเลย ค่าใช้จ่าย 20 บาท รวมกับค่ารถเมย์ 20+11 ต่อเที่ยว

![](https://lh5.googleusercontent.com/-_i_2aU7pR6s/UzLODGQZedI/AAAAAAAAErA/T-i-_n1bRGk/w1313-h985-no/IMG_20140326_183912.jpg)

เรือจะแว้นเร็วมาก ถ้าได้นั่งหลังจะมีโอกาสสัมผัสกับละอองน้ำกระเด็นเข้าหน้าได้ ถ้าใครซวยได้อยู่แถวๆเครื่องยนต์ละก็เตรียมหูอื้อได้เลย

![](https://lh3.googleusercontent.com/-lJTEJQQAEIw/UzLON6HIebI/AAAAAAAAErI/JnA_2cv5G4s/w1313-h985-no/IMG_20140326_184245.jpg)

ดูความแน่นของผู้โดยสารเอาละกันครับ ผมพยายามเดินดูรอบๆแล้วนะแต่ผมเห็นห่วงยางแค่ 8 อันเอง อันตรายสุดๆ



##เรือข้ามฝาก

ช่วงหลังผมใช้บริการบ่อยมากด้วยค่าใช้จ่ายเพียงแค่ 3.50 บาท แถมข้ามปุ๊ปเดินอีกนิดหน่อยถึงที่ทำงานแล้ว ออฟชั่นในการเดินทางจะมีให้เลือกระหว่างนั่งแท๊กซี่และรถเมย์ แต่ค่าบริการก็ต่างกันพอสมควรคือ 60 กับ 16 บาท แต่พี่แท๊กซี่จะรวดเร็วมาก ดังนั้นผมจะใช้วิธีขาไปเรียกพี่แท๊กซี่ไปก่อนเพื่อทำเวลา ส่วนขากลับยังไงก็ได้สบายๆสไตล์รถเมย์

![](https://lh4.googleusercontent.com/-9WEMdV8VkzE/UzTNzeJluOI/AAAAAAAAErU/ww22igfooIY/w1371-h985-no/IMG_20140328_075701.jpg)

##จักรยาน

ตลอดเวลาถ้าเย็นไหนว่างผมจะลองไปทางใหม่ตลอดเผื่อหวังว่าจะค้นพบทางที่สามารถปั่นจักรยานไปทำงานได้ แต่วิธีนี้ล้มเหลวครับ ด้วยเหตุผลดังนี้

1. การสร้างทางรถไฟฟ้าเส้นจรัญสนิทวงศ์ทำให้ทางจักรยานโดนบีบและหายไปในที่สุด การปั่นจักรยานคือการฆ่าตัวตายชัดๆ มีระหว่างทางกลับบ้านเห็นพี่จักรยานเสือหมอบโดนรถเมย์แดร๊กเข้าไปต่อหน้าเลย ยังดีที่ขนาดมุดเข้าไปใต้รถแล้วยังแค่ขาหัก พี่แกคงโชคดีสุดๆเลย
2. บรรดาแม่ค้าทั้งหลายที่ยึดเอาทางเดินมาทำมาหากินทำให้เลนจักรยานบางเส้นโดนกินเข้าไปอย่างน่าเสียดาย
3. เลนจักรยาน = ที่จอดรถยนต์ ปัญหานี้เป็นกันเยอะที่แถววงเวียนใหญ่ แถวนี้มีการตีเส้นทางจักรยานอย่างเป็นระบบทั้งเส้นเดินรถ เส้นให้จักรยานข้ามถนน แม้กระทั้งให้ยูเทิร์นก็มีนะ แต่สุดท้ายก็ไม่ได้ใช้อยู่ดี

![](https://lh3.googleusercontent.com/-ljVPiEUwj_s/UzLOw8XJRhI/AAAAAAAAEWM/wy0DSrLIwaE/w739-h985-no/IMG_20140326_191332.jpg)

