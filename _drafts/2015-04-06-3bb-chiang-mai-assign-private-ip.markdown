---
layout: post
title: 3BB เชียงใหม่เริ่มแจก Private IP
date: 2015-04-06 23:08:24.000000000 +07:00
---
เป็นเคสที่สองของเดือนที่อยู่ดีๆ คนรู้จักไม่สามารถเปิดดูกล้องวงจรปิดจากที่บ้านได้ และทั้งสองกรณีเกิดจากว่า 3bb แจก private ip นั้นเอง

###Private IP คืออะไร

เรียกได้หลายอย่างนะ ไอพีภายใน ไอพีวงแลน แล้วแต่คนจะเรียกกัน มันคือไอพีที่สามารถใช้งานได้เฉพาะเครือข่ายของเราเท่านั้น เช่น เฉพาะในบ้าน คนจากข้างนอกหรือ public ip จะเชื่อมต่อมาโดยตรงไม่ได้

###งั้นทั้งสองวงจะเจอกันได้ยังไง?

เราจะอุปกรณ์ที่เรียกว่าเร้าเตอร์แล้วใช้กระบวนการ NAT (network address translation) เพื่อทำให้ private ip หลายตัวสามารถเชื่อมต่อออกไปภายนอกได้ด้วย public ip ตัวเดียว และผู้ที่ทำกระบวนการดังกล่าวคือผู้ให้บริการอินเทอร์เน็ตซึ่งก็คือ 3bb

### แล้วจะแก้ยังไง

เราแก้เองไม่ได้ครับ โทรไป call center โล้ด จากนั้นแจ้งว่าต้องการใช้ public ip พร้อมให้ข้อมูลรหัสลูกค้าที่ระบุในใบแจ้งค่าใช้จ่ายไป รอซักครู่ประมาณสิบนาทีจะได้รับโทรศัพท์แจ้งว่าเรียบร้อยแล้ว

### แบบนี้ก็แย่แล้วสิ?

บางคนที่ต้องใช้งาน forwarding port อาจบ่นกันระงม แต่ส่วนตัวผมว่าไม่ได้แย่เสมอไปนะ การที่เราใช้ private ip ข้อดีมันก็มีอยู่บ้าง เช่น ลดโอกาสการโดนโจมตีจากภายนอก (wild) การเชื่อมต่อภายในด้วยกันเองอาจจะเร็วขึ้นก็เป็นได้
