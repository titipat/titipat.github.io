---
layout: post
title: อยากมีซักวันที่ฉันไม่ซวย
date: 2014-04-15 22:22:02.000000000 +07:00
---
![](https://lh4.googleusercontent.com/-3wEm71SHLBg/U01KiRLeNkI/AAAAAAAAE2I/A_mFgkTrOi0/w816-h612-no/BlOrS_dCUAAjMOC.jpg)

สงสัยผมกับความเงิบจะมีของคู่กันซะแล้ว จะมีไหมซักวันที่ไม่เกิดเรื่องเงิบๆในชีวิต วันนี้ผมก็เจอมันอีกแล้ว เรื่องมันมีอยู่ว่าผมกลับบ้านเชียงใหม่ช่วงหยุดยาวสงกรานต์ แล้วตอนจะกลับนี้เองระหว่างที่กำลังจะเข้าไปรอที่ห้องผู้โดยสาร

ติ๊ดๆๆๆๆๆ เสียงเครื่องตรวจโหละดังขึ้นที่ระดับความสูงประมาณเอว

ผมก็ต้องมาให้พี่เค้าค้นตัวตามปกติ แล้วเหตุการณ์ก็เกิดขึ้นเมื่อที่ตรวจดันไปตรวจพบกว่า Jawbone UP ของผมมีวัสดุโลหะอยู่ ด้วยความสงสัยพี่เค้าขอถอดไปเผื่อเอ็กซเรย์ดู ปรากฏว่าถูกระบุเป็นวัตถุต้องสงสัยซะงั้น เค้าให้เหตุผลว่ามีลายวงจรจำนวนมากโยงเข้าไปหาก้อนเล็กๆข้างใน เสี่ยงต่อเป็นเครื่องมือก่อการร้ายให้ถอดทิ้งไว้

เดี๋ยวนะพี่ นี้จะบอกให้ผมถอดของสุดรักผมทิ้งไว้งั้นเหรอ ใครจะไปยอมล่ะ ผมต้องเสียเวลาอธิบายว่าที่มันมีลายวงจรแปลกๆก็เพราะการดีไซต์ให้มีขนาดที่เล็ก วัสดุแปลกๆที่อยู่ตามจุดมันคือเซ็นเซอร์ตรวจจับการเคลื่อนไหว แล้วที่จุดต้องสงสัยที่ว่ามีสายไฟมาโยงเชื่อมกันนั้นมันแบตเตอรี่ อธิบายแล้วเปิดเว็บให้ดูแล้วยังไม่เชื่อผมอีก สุดท้ายก็ต้องทำการรีวิวทั้งหมดว่ามันใช้ยังไง พอเอาไปเดินแล้วก็เอามาเสียบมือถือ แล้วก็งี้ๆๆๆ สุดท้ายกว่าจะปล่อยมาเสียเวลาเกือบครึ่งชั่วโมง

![](https://lh3.googleusercontent.com/-UeYBslCZZIg/U0zJi-pm1DI/AAAAAAAAE1A/IiJWMezinMA/w617-h822-no/IMG_20140415_113847.jpg)

พ้นเรื่องวุ่นวายก็ได้เวลาพักผ่อนผมบ้างละ เวลาผมนั่งเครื่องผมจะต้องเลือกที่ติดหน้าต่างเท่านั้น ถ้าไม่มีก็ไม่ขึ้นนะเออ แล้วก็ใช้เวลาตลอดการเดินทางจ้องออกไปข้างนอก ดูภูมิทัศน์ที่เครื่องบินผ่านไป ผมว่ามันสงบแบบบอกไม่ถูกแฮะ เอาเป็นว่ามันคืออีกหนึ่งการพักผ่อนของผมละกัน รูปที่เห็นนั้นคือวัดธรรมกายจากมุมสูงครับ

![](https://lh6.googleusercontent.com/-w2bbZ8GTq5Q/U0zJp4047zI/AAAAAAAAE10/1l4raOm1U7Y/w1114-h822-no/IMG_20140415_120501.jpg)

มาถึงดอนเมืองแล้ว อากาศที่นี่ร้อนพอกันแต่ความอบอ้าวมากกว่าเชียงใหม่ เนื่องจากเป็นวันที่ 15 แน่นอนว่ามวลมหาประชาชนคนกลับบ้านย่อมเดินทางเข้าเมืองกันแล้ว ตามคาดเลยคนเยอะแบบสุดขีด เยอะจนแท๊กซี่สนามบินไม่พอทำให้เกิดการยื่นรอคิวแท๊กซี่ขึ้น ผมขี้เกียจอารมณ์เสียกับรถติดข้างล่างเลยยอมจ่ายนิดนึงแล้วขึ้นทางด่วนเลยดีกว่า ทางก่อนเข้าบ้านจะเป็นถนนเรียบหมู่บ้านมีเด็กเล็กมาตั้งถังเล่นน้ำกันประปราย คิดถูกแล้วที่มาแท๊กซี่เพราะถ้าผมซ้อนพี่วินมอไซต์มาคงฮาพิลึกแน่ๆ
