---
layout: post
title: day2 ลองของต่อจากเมื่อวาน
---

![](https://lh3.googleusercontent.com/EgMQGD3QFeETl8LXrTs7TzhtFsTCre6Zb8VuQrk8dQzij_6vBrlxgnP3mt-yjaVBQPPBygLGVFnq4Aea332l3Kub5Y5x5pYBxSulE5cO1lxKfypFz2IfYKw8rFlu8kpoSh8CXa5V7I0FkxrAaoV1j4ONhtLdE4BH-4pu6gk9TIn9rpZicUYhyITfycQlpWcM9c8kj7Iy6D8wq8SN_KUcCsFoEzJqpvTcn99Gi1bKukVP9sYvUJADprYu0C5DWUyoG9eooMe44sQxrsqAMRiI3kBpz0BjONp34PFmveCmM24zwS0P29PFp741uqG8eRhHX9K-tBR-sdpmhPBkS2BKLoXiPLlshW7kRWPqbOQxkwKnpKVvi7-5AtZmLxN6XTMgMawLnJBEq0j3tp9hSysyItKktwU7rved4rSXruhnsDID2a4wdh-KLcndB7CO4dmcXN3EcD83Ce5xEWsDY-tb8tRsEWeYJGtIePjX7C913_fO1t1XpA7cZy8rQCFYDb8U32H3ydrbpTUrfmgWpOnuuMHqITZIgIz3dNZNyylqNkqxRBOZuOmYsNf2F11SZajsaM_XZ7HwtZhO2WmO4KyKMP8yySwVtSO7fbpfkTHbkoR2bdOKt4ETSA=w1852-h1388-no)

เริ่มต้นฝึกงานเช้าวันใหม่ เพราะเดินทางในกรุงเทพต้องตื่นเช้าเลยเปลี่ยนเวลาเข้านอนจากตีสองเป็นเที่ยงคืนเพื่อจะตื่นหกโมงเช้า ท้องฟ้าตอนเช้าในเมืองสวยไปอีกแบบเพราะเป็นแสงแดดตัดกับเงาของตึก ต่างกับบ้านนอกเราที่เป็นถนนโล่งๆ ไม่ก็คันนา

วันนี้ก็ยังมาถึงเร็วกว่าเวลางาน การรับลูกค้าตอนเช้าราบลื่นดีเพราะได้ซ่อมบทพูดเมื่อคืน ส่วนเรื่องแอร์เย็นในห้อง idc วันนี้ผมเตรียมเสื้อกันหนาวมาแล้วครับ

ช่วงเที่ยงทานข้าวกันที่ศูนย์อาหารชั้น 6 ผมเริ่มกล้าคุยกับพี่ๆ เรื่องอื่นนอกจากงาน เริ่มรับมุกตลกบ้างแต่ยังไม่กล้าเริ่มมุก

ช่วงบ่ายการทำงานของ NOC ออกเสียงเหมือนคำว่า knock ย่อมาจาก Network operations center รายการสิ่งที่ต้องทำก่อน ระหว่าง และหลังเลิกงาน ซึ่งของที่นี้เคร่งกว่าที่ผมรู้คร่าวๆ เยอะมาก จากนั้นจัดเอกสารที่ส่วนรับลูกค้ากันเล็กน้อยเพื่อความเรียบร้อยของบริเวณโต๊ะทำงาน แล้วปิดท้ายด้วยฟังการอธิบาย Network topology ของที่นี่

ที่ได้ลองวันนี้คือ VMware EXSi ต่อจากเมื่อวาน ตั้งแต่เช้าผมพยายามจะทำ PPTP Tunnel แต่ยังไงก็ไม่สำเร็จ หลังจากสอบอากู๋ (Google) ได้คำตอบว่า "E1000 NIC has some issues with PPTP, try to use VMXNET3 instead"

และวันนี้พี่ๆ เริ่มถามแล้วว่าอยากทำอะไรเป็นโปรเจคช่วงฝึกงาน

ประเมินตัวเองประจำว่า คิดว่าตัวเองอวย VMware มากไป ควรลองศึกษาตัวอื่นๆ ในตลาดดูบ้าง เช่น XEN หรือ Windows Server: Data Center Edition
