---
layout: post
title: กินเที่ยววันอาทิตย์ก๋วยเตี๋ยวหมูเด้งไข่ออนเซน-ร้านกาแฟจักรยาน
date: 2014-09-03 20:51:51.000000000 +07:00
---
สวัสดีเช้าวันอาทิตย์ถึงจะเป็นการอัพย้อนหลังก็เถอะ วันนี้ผมมาทานข้าวเที่ยงย่านนิมมานฯ แต่ทั้งสองร้านต้องบอกว่าค่อนข้างจะแปลกใหม่ทั้งคู่

![](https://lh5.googleusercontent.com/YcfufFZddFkcioojsfvNCgdLRdJdHHT8A3q1LbN41Co=w1300-h975-no)

ร้านแรกมาที่ก๋วยเตี๋ยวหมูเด้งออนเซ็น ตอนได้ยินชื่อรอบแรกรู้สึกตื่นเต้นมากเนื่องจากผมชอบอาหารเส้นกับหมูเด้งอยู่แล้ว เมื่อรวมร่างกับไข่ต้มออนเซ็นเข้าไปผมต่อมน้ำลายไหลตั้งแต่ตอนได้ยินเลย

![](https://lh3.googleusercontent.com/n2bjLeUCGJB_2jpdt0dB2K0bLTy-MG6shplyivwpwTk=w1300-h975-no)

เมื่อซู้ดเส้นหมี่เหลืองร้อนเข้าไปตามด้วยไข่ขาวออนเซ็นคือมันจืดมาก เลยหันหน้าไปดูโต๊ะข้างเห็นกำลังปรุงเติมเพิ่มน้ำปลาน้ำตาลกันนิดหน่อย หลังจากเหยาะทั้งสองอย่างตามเข้าไปแล้วรสชาดมันเปลี่ยนไปสุดๆ ความจี๊ดจ๊าดของต้มยำมันออกมาทันที ตัดกับไข่ต้มนุ่มลิ้นที่ให้ความรู้สึกเบาๆจืดๆ ถึงจะไม่อร่อยอลังการมากแต่ก็ให้ผ่านครับ

![](https://lh6.googleusercontent.com/-MCs9ZDXda3A/VAK5vK2EwsI/AAAAAAAAJWw/3nuqnRSQItc/w731-h975-no/IMG_20140831_125507.jpg)

ต่อด้วยการตามหาของหวานมาใส่ท้อง หลังจากเดินเล่นอยู่ที่นิมมานฯซอย 5 ก็เจอร้านกาแฟที่มีชื่ออันแสนคุ้นเคยและโลโก้อันคุ้นตาสำหรับนักปั่นทั้งหลาย Kafe' Roubaix ร้านกาแฟตกแต่งทีมจักรยาน (Roubiax มาจากชื่อสนามแข่งจักรยานคลาสลิก Paris-Roubiax ในประเทศฝรั่งเศส)

![](https://lh4.googleusercontent.com/qhfIHVITSk_z7hjZye-Tgts2VkZE-Ps0zW0NjW9LXCs=w1300-h975-no)

ส่วนเครื่องดื่มที่สั่งมาลองวันนี้เป็น Roubaix Milk Caramel คือนมกับคาราเมลหวานหอมแล้วเติมกาแฟเข้าไปนิดๆ ถูกปากคนที่ไม่ทานกาแฟอินแต่อยากกระแดะเข้าร้านกาแฟเป็นอย่างมาก บรรยากาศในร้านสงบเงียบ มีการแบ่งเป็นโซนนั่งทานแล้วก็โซนทำงานอย่างดีกั้นเสียงด้วยประตูอีกชั้น ที่สำคัญมีไวเลสให้ใช้ด้วย
