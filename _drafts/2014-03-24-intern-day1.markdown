---
layout: post
title: day1 ฝึกงานสุดเฟี้ยวฟ้าวมะพร้าวแก้ว
---
วันนี้ฝึกงานวันแรกผมเผื่อเวลาผิด ทีแรกคิดว่าน่าจะเดินทางนานมากกลับกลายเป็นว่ามาก่อนเวลาเริ่มงาน 2 ชั่วโมง

ความประทับใจแรกที่เดินเข้าบริษัทคือความเงิบ เพราะว่าเค้าใช้ระบบล๊อคประตูที่ต้องให้คนด้านในกดเปิด พอพี่เปิดแล้วผมก็ไปเปิดประตูบานขวาแบบเต็มแรงทั้งที่ความจริงคือบานซ้าย เอาเถอะคนเรามันก็มีครั้งแรกอยู่แล้ว

เสร็จการแนะนำตัวเรียบร้อย พี่จัดแจงอธิบายโครงสร้างที่ทำงาน รายละเอียดการทำงาน ข้อบังคับอื่นๆ บลาๆๆ แล้วพาผมเข้าไปดูห้อง internet data center (ต่อไปขอเรียนว่า idc) ที่วางเครื่องเซิฟเวอร์ซึ่งผมใฝ่ฝันอยากเข้ามานานแล้ว ผมเคยได้ยินมาว่าแอร์ของเครื่อง idc นั้นหนาวมาก ทีแรกคิดว่าจะแค่ไหนกันเชียว ชาวเชียงใหม่ซะอย่างไม่กลัวหนาวอยู่แล้ว เมื่อเข้าไปอยู่ได้ซัก 3 นาทีเท่านั้นแหละ พรุ่งนี้ต้องหาเสื้อกันหนาวมาด้วยแล้ว

![](https://lh3.googleusercontent.com/PBQZLaUIciOvth2fnPm6XvfYjcANwEaZlKKYEMIZGrAbdglluK_9ksWuqClsy6ci1b-yMB72jRWYuSqH3WekmV3SWSHi8KCNMVlHJ1z8mHJ89elgSJi7s6g_Rqk5tT-eJYAH-OzqTdIuvjz69BU2VUYssBqH9qMfY4Cg0fcXI6OIoV3ueIuplB_OIbbQ1ITIaa5sUyCg5x_hBJTdtfbg0OVTjQ3c9xXq7ZKKVrI-A1SH0NqwZ5nnBi6JBGJQMkOG50l-Vx4x2yZ_VG-UvXuNRA9INZRL4Gry19E6EaPw9QrNj48_S7zcfNyNz-BiRxeFSoc78mfGUtK0Ce_I8tFf9oNcglWW4sbuAv1_IZHmOqYk_tyMknOg_lnOAECBQr_IYqqc81yw5uFSGcIaoPzBn8ySTGeoM0YJOhtYwG9G9dizgQPT3-RKOptLIq1aBXVOmhJJYtVSh3gab70DH--SjmShM2n5P9-tw2DVJDGFkuxLw1Mnc-QaoXlp9i9sQgdap4WLoRVYaeaK-H_llbjCjav-bOy16Y7K1Exx3hEuLCHqTjDTP7FZLvYm4d2-JcxH9XLM1XXKibLkuDwFS5OCQuOrn8L356TbR-scuo_-GApsuSYnCg=w1912-h1434-no)

สิ่งแรกที่ได้ทำนั้นยิ่งใหญ่และตราตรึงใจไปอีกแสนนาน เพราะแอร์มันหนาวไปเลยต้องปีนไปปิดช่องลมเอง นั้นคือท่าของช่างแอร์ในตำนานนั้นเอง ส่วนตอนบ่ายมีปีนไปซ่อมฐานกล้องวงจรปิด

มาดูกันครับว่าวันแรกผมเจอลูกค้าอย่างไรบ้าง

- คนแรกยังต้องรับเอง ดูพี่เค้าทำให้ดูก่อน
- คนที่สองถึงคราวผมแล้ว จำไม่ได้จริงๆ ว่าทำอะไร แต่จากทวีตผมในวันนั้นเขียนว่าจำ hotkey ไม่ได้เลยจบไม่สวย
- คนที่สาม คือชื่อพี่ลูกค้าอ่านยาก ผมคงจะอ่านผิดแน่ๆ เพราะพี่เค้ายิ้มให้ด้วย
- คนที่สี่ คุณพี่เป็นแมสเซ็นเจอร์ส่งของ เป็นการรับเอกสารเฉยๆ
- คนที่ห้า โทรไปแจ้งอัพเดตทางโทรศัพท์ หลังจากวางสายผมรู้ตัวเลยว่าพูดเร็วไป
- คนสุดท้าย คนนี้สบายมาก เพราะคุณลูกค้าจดโพยลงกระดาษแล้วยื่นให้


ถ้าให้ประเมินตัวเองในวันนี้ผิดพลาดเนื่องจาก ตื่นเต้น ยังไม่คุ้นกับระบบงาน ลืมบทพูดไปบ้าง แต่จะพยายามแก้ไขต่อไปครับ

![](https://lh3.googleusercontent.com/ySfAffLygtBoF9THe2w7VCVP_xyLp2D56Ku3tHXHIaIyNNqQGYAVOkncUefwlE14587XbnljKgywTUGeZPI8tL6h2Eq2tI3aNNGavYX3N7_wBCjP1zhzs7UbamZf-P5oxYWPl8xeeTgRsSveJ5sl8J5Cm9YvvS9mIXvnVCPrSxLt8AgHHoNoSt7hFxa3YPSlNi1lX4KSROxnNYmlYLRvkzO4M4979PazOx3LuJsen4-Q3nXuzdhmRoa7P1_ks-ir-TLQQzBwdzr_JJgFAkdWy8IdbJzpzVtqVMTQdhs3a8KnAxH6N91kAWC8NLxadR-vQLBI6Gb_c5lbZNzP2fT5iyMCBlfnT4-G1tXSXiQ7iv_cL1z86yvXvMKSHEKvuG5HPuzRppcXMVaAqT6oR-h8Umj69-4cfqXAlO7HoGjeq3okdHD7qu98dFMGQvBSj_WNa-JTVxHvYwhpcAOHXwOXpEy_g7IjJdNkCqMTyK-RFZwgwXqwfAFpGyJAs3Kft9qv5mPibodJn5Gom7yXZvV7j-HLLqpCPkMT6x148WUP4BVUg3c2d7af7M35IeDPycNBGsA9dpanRg1o44Y1Zo2UuyJXqYsS-RcMBRDJerqzpEhdd4Kr0phltA=w1042-h1388-no)

ช่วงเย็นพี่เค้ายกเครื่องเซิฟเวอร์ให้หนึ่งตัวให้ลองลง VMware ESXi ทำให้ฝึกงานวันแรกผมกลับช้าเพราะเห่อของเล่นใหม่

สรุปจากใจ ผมโคตรชอบที่นี่เลย มีความเป็นกันเอง ไม่กั๊ก แถมยังได้ลองหลายๆ อย่างซึ่งในชีวิตถ้ายังฝึกงานแถวเชียงใหม่คงไม่มีโอกาสสัมผัสแน่ๆ วันแรกก็ขนาดนี้แล้ววันต่อๆ ไปคงสนุกน่าดู
