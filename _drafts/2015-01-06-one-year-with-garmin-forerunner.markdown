---
layout: post
title: สรุปใช้ Garmin Forerunner มาปีหนึ่งได้อะไรบ้าง
date: 2015-01-06 23:09:24.000000000 +07:00
---
ขออนุญาตไม่เรียกว่ารีวิวละกันเพราะทั้งหมดนี้จะเขียนจากความรู้สึกส่วนตัวล้วนๆ ดังนั้นใครอยากรู้ว่ามันทำอะไรได้บ้างแนะนำไปเว็บหลักโล้ดครับ http://www.garmin.co.th/products/intosports/Forerunner220_black/

<a href="https://www.flickr.com/photos/holykyun/16028929539" title="IMG_20140313_173756~2 by holykyun, on Flickr"><img src="https://farm9.staticflickr.com/8592/16028929539_5d708859b0_h.jpg" width="1600" height="1200" alt="IMG_20140313_173756~2"></a>

ผมได้เจ้า GPS Tracker Watch, Garmin Forerunner 220 นี้มาเมื่อช่วงมีนาคมปีที่แล้ว ถ้าจำไม่ผิดน่าจะเปิดตัวในไทยได้ประมาณเกือบสองเดือนได้ โดยช่วงหลังนี้ทาง Garmin ได้ปรับรูปแบบการขายนิดหน่อย จากเดิมที่มีแต่แพ๊คมัดมือชกบังคับซื้อเป็น Bundle ก็ปรับมาขายแยกเฉพาะตัวเครื่องแล้ว ซึ่งราคาจะถูกลงมาเกือบสองพันบาทถ้าไม่เอาอุปกรณ์ของเล่นชิ้นอื่น เช่น Heart Rate Monitor

### ซื้อมาเพื่อ?

เหตุผลที่ผมซื้อก็เพราะว่าเมื่อก่อนจะใช้แอปพลิเคชันจากโทรศัพท์มือถือในการบันทึกการออกกำลังกายทั้งหลาย แต่ไม่ชอบให้มีอะไรมาตุงๆ บริเวรกระเป๋ากางเกงเท่านั้นแหละครับ

<a href="https://www.flickr.com/photos/holykyun/16028986829" title="Screen Shot 2015-01-06 at 23.02.09 by holykyun, on Flickr"><img src="https://farm8.staticflickr.com/7486/16028986829_18eeaac594_h.jpg" width="1600" height="746" alt="Screen Shot 2015-01-06 at 23.02.09"></a>

### จ่ายไปตั้งหลายพันได้อะไรบ้าง

ถ้าถามว่าแล้วได้อะไรเพิ่มขึ้นบ้างเมื่อเทียบกับใช้ถือมือสำหรับรุ่นนี้จะได้ข้อมูลของรอบขา (Cadence) เพิ่มเข้ามา จึงน่าจะเหมาะกับคนที่เริ่มจะจริงจังกับการออกกำลังกายหรืออยากฝึกซ้อมแบบมีระบบมากขึ้น

### เคยใช้ GPS Watch แต่จับสัญญาณช้า

Garmin ก็ปรับปรุงข้อด้อยจุดนี้มาเรื่อยๆนะ จากสมัย Forerunner 910 ที่รอจนรากงอกนานที่สุดเกือบ 5 นาที ตอนนี้นานสุดเหลือแค่ 30 วินาที และเร็วสุดของผมคือปลดล๊อคแล้วพร้อมวิ่งได้เลย

### วิ่งเสร็จเอาไปแชร์ได้ที่ไหนบ้าง

ท่านที่ต้องการแชร์ข้อมูลการระเบิดพลังเผาผลานไขมันให้เพื่อนๆ ได้ดูตอนนี้คงจะรองรับหมดทุกแหล่งแล้วไม่ว่าจะ Strava, Endomondo, Runkeeper ขาดก็แค่ Runtastic กับ Nike Running เท่านั้นที่ไม่มีระบบซิงค์ข้อมูลข้ามไซต์ให้อัตโนมัติ

<a href="https://www.flickr.com/photos/holykyun/16028932139" title="IMG_20140313_183643~2 by holykyun, on Flickr"><img src="https://farm9.staticflickr.com/8649/16028932139_91504db8e9_h.jpg" width="1200" height="1600" alt="IMG_20140313_183643~2"></a>

### ประโยชน์ใช้สอยอื่นๆ

นอกเหนื่อจากนั้นยังสามารถใช้งานเป็นนาฬิกาข้อมือและนาฬิกาปลุกได้ในขนาดที่เท่าๆ กับนาฬิกา G-Shock ทั่วไป

### แล้วแบตฯอึดไหม

จากข้อมูลหน้าเว็บโม้ว่าใช้ได้ 10 ชั่วโมงตอนออกกำลัง และ 6 อาทิตย์ในโหมดนาฬิกา เท่าที่ใช้จริงจะอยู่ที่ราว 8 ชั่วโมงและ 4 สัปดาห์ตามลำดับ แต่ส่วนตัวอยากแอบบ่นหน่อยว่าฟังก์ชันเตือนแบตหมดปรับหน่อยก็ดีนะ รู้สึกว่าจะเตือนแค่ตอน 5% สุดท้ายซึ่งมันใช้วิ่งต่อได้อีกแป๊ปเดียวเอง

### พล่ามมาตั้งนาน ขอแบบสั้นหน่อย

- สำหรับคนที่ไม่ชอบพกโทรศัพท์ หรือจริงจังกับการออกกำลังกายมากขึ้น
- มี Backlight ดูง่ายตอนกลางคืน
- เชื่อมต่อแบบไร้สายด้วย Bluetooth กับมือถือ วิ่งเสร็จปุ๊ปก็เปิดดูข้อมูลได้ปั๊ป
- เอาไปบันทึกกิจกรรมอื่นๆ ได้ด้วย เช่น จักรยาน หรือ เดินขึ้นดอย
- กันน้ำแต่ไม่กันจมน้ำ ดังนั้นห้ามเอาไปใส่ว่ายน้ำนะ
