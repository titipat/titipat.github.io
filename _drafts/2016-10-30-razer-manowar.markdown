---
layout: post
title: รีวิวหูฟังเกมไร้สาย Razer ManO'War
---

## ขอเกริ่นที่มาก่อน

ก่อนหน้านี้ผมใช้หูฟัง Sennheiser PC 320 ครับแต่เนื่องจากได้มาเกือบ 3 ปีทำให้ earcup ของมันที่เป็นกำมะหยี่หมดสภาพแบนแฟ่บจนเริ่มรู้สึกว่าบีบหูเลยได้เวลามองหาหูฟังตัวใหม่ ทีแรกผมตั้งงบไว้ว่าต้องไม่เกินสี่พัน ขอแบบ stereo 2.0, สาย analog ธรรมดา, ไม่มีไฟ, ไม่ต้องเสียบ usb จึงเล็ง Sennheiser GSP 300 แต่พอไปร้านแถวบ้านของยังไม่มาก็คอตกไป แต่ระหว่างที่จะกลับดันเห็นตัวนี้เข้าก็ลากเข้าบ้านมาเลย

## เริ่มรีวิว

คะแนนที่จะให้ขอเทียบกับราคานะ

### เสียง

เป็นระบบเสียงแบบ virtual 7.1 แต่สามารถตั้งได้ว่าจะให้โปรแกรมไหนเป็น 2.0 เช่น itune, chrome browser (youtube) เป็นต้น คุณภาพเสียงเฉยๆ มากตามความไร้สายของมัน โทนเสียงออกมาทางกลางจนแปลกใจว่านี้คือหูฟังงูเขียวจริงเหรอ แต่ย้ำว่าจะฟังเพลงด้วยไม่แนะนำมากๆ

ให้ 3/5 โดยรวมให้กลางๆ ไม่ว้าว ไม่แย่

### ความสบาย

ตรงตามสโลแกนว่า for long gaming session มาก earcup ใส่สบายไม่หนีบแว่น เอียงหัวได้ไม่หล่น ไม่บีบแต่ก็ไม่หลวมมากสำหรับหัวคนไทย แต่ด้วยน้ำหนักของมันถึง 375 กรัมทำให้อาจเมื่อยคอได้ ใส่สบายกว่า ss siberia v2

ให้ 4/5 หักเรื่องน้ำหนัก

### ไร้สาย

เป็น usb dongle เสียบปุ๊บใช้ได้เลย และจะมีโปรแกรม auto install ให้ ระยะจริงประมาณ 6 เมตรก็เริ่มเสียงติดขัดแล้ว แต่จะมีปัญหานึงคือตัวหูฟังมีลูกเล่น feedback เสียงจากไมค์กลับมาให้ได้ยินซึ่งปิดได้จากโปรแกรมแต่ว่าต้องปิดเองทุกครั้งหลังเปิดหูฟังทำให้ชีวิตลำบากขึ้น แบตอยู่ได้ประมาณ 20 ชม++ ชาร์จไปด้วยเล่นไปด้วยได้แต่รำคาญสายมากๆ

ให้ 3/5 หักเรื่องระยะที่โม้ไปหน่อยกับเรื่อง feedback เสียง

### อื่นๆ

- ที่คาดหัวแขวนกับหลังจอ benq gaming, ที่แขวนกล้วย daiso ไม่ค่อยพอดี แขวนได้แบบเสียวหล่นมาก
- ชาร์จไฟประมาณสองชั่วโมงนิดๆ
- ตัวหูฟังปิดเองถ้าไม่ได้ playback เสียงประมาณครึ่งชั่วโมง
- ตอนเปิดคอมต้องมาเปิดสวิตซ์ที่หูฟังอีกรอบ

### Update 2016-11-07

- ถ้าเล่นไปด้วยชาร์จไปด้วยจะอุ่นหูด้านซ้ายแบบรู้สึกได้ ตำแหน่งของสายน่ารำคาญไปหน่อยระหว่างใส่เล่น
- ตัวหูฟังจะเปิด playback normalization เป็น default เหมือน mic feedback ต้องค่อยปิดเองผ่านโปรแกรม razer synapse
