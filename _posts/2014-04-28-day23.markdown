---
layout: post
title: day23
date: 2014-04-28 22:04:27.000000000 +07:00
---
ฮัลโหลๆ เช้านี้ประเทศกรุงเทพเริ่มเปิดเทอมซั่มเมอร์แล้ว รถเยอะขึ้นอย่างเห็นได้ชัด การเดินทางของผมเลยถูกเพิ่มเวลารถติดเข้าไปแบบขัดขืนไม่ได้ อยู่ดีๆก็ต้องรถติดมากขึ้นอีก 15 นาทีซะงั้น แต่ไม่เป็นไรเดี๋ยวค่อยเปลี่ยนเป็นออกบ้านให้เช้าขึ้นเอาละกัน

เช้านี้เงียบสงบมากผมเลยเอาแอพเปิดประตูมานั่งเขียนต่อ โดนเพิ่มระบบการ authentication เข้าไป แล้วก็ปรับการทำงานนิดหน่อยให้ simple ขึ้นแล้วก็ usable ได้มากขึ้น จนสุดท้ายตอนนี้สามารถใช้งานได้จริงแล้ว ส่วนตัวรู้สึกประทับใจมากกับแอพแรกที่เขียนเองแล้วถึงกับพี่เค้าออกปากว่าอยากลองใช้ดูบ้าง ถือว่าได้ความรู้เรื่อง SQLite, HttpClient, Http GET, Http Post, Network Thread, Thread synchoniza แล้วก็การเขียน UI ของ Android app อีกนิดนึง

เที่ยงนี้กระชุ่มกระชวยขึ้นมาแบบบึ๋งปั๋งเลยครับ อย่างที่บอกว่าวันนี้เปิดเทอมแล้ว ที่โรงอาหารตึก กสท. บางรักตอนเที่ยงเลยเต็มไปด้วยนิสิตหญิง อู้วๆๆๆๆ สดชื่นมีแรงฝึกงานต่อ 450%

ตอนบ่ายมีโดนงานเอกสารนิดหนึ่ง ได้ฝึกการใช้ all-in-one printer เพิ่มด้วย อยากจะบอกเลยว่าการใช้อุปกรณ์ออฟฟิศเป็นอีกหนึ่งพื้นฐานที่วิศวะควรมีนะ ดังนั้นใครโดนงานเอกสารเยอะๆจงดีใจไว้

ตอนเย็นโดนรับโทรศัพท์รัวๆ ผมเองก็รับลูกค้าได้ดีขึ้นเรื่อยๆ หลุดน้อยลง กลับกันมีเรื่องแปลกและลูกค้าฮาๆ เพิ่มขึ้นแทนซะงั้น อีกครั้งสำหรับท่านที่พึ่งมาอ่านบล๊อก ผมให้ความสนใจกับเรื่องลูกค้าสัมพันธ์มากในการฝึกงานครั้งนี้ เพื่อเป้าหมายแก้ปัญหาวิศวะคอมพูดกับชาวบ้านไม่รู้เรื่อง

![](https://lh6.googleusercontent.com/-1U62LON00KY/U15YHy_WobI/AAAAAAAAFYQ/UtNEaOHgwiA/w1153-h865-no/IMG_20140428_181921.jpg)

ตกเย็น ก็ได้เวลาสนองความวู่วาม ผมพยายามหารองเท้าวิ่งที่เหมาะกับตัวเองมานานแสนนานแล้ว จนกระทั้งได้มาเจอ Nike Free นี้แหละ หลังจากพยายามเดินหามาเกือบเดือนทั้งสีไม่ชอบ ไซต์ไม่มี แต่เรากันหากันจนเจอครับ ได้ Nike Free 5.0 สีดำมา ไว้จะมาเล่าฟิวลิ่งตอนวิ่งให้อีกทีละกันเน้อ
