---
layout: post
title: day10 เพื่อนผมชื่อว่าหนังสือ
date: 2014-04-08 21:16:13.000000000 +07:00
---
ต้องอภัยที่เรื่องวันนี้โดนดองนานเกือบครึ่งอาทิตย์เพราะโดนพิษวันหยุดเข้าไป วันศุกร์แห่งชาติอีกแล้วจ้า เป็นธรรมดาเลยที่ผมจะเปื่อยนิดหน่อยในวันนี้ของทุกสัปดาห์ และเชื่อว่าคงมีหลายคนเป็นแบบผม

เช้านี้เหมือนจะไม่มีอะไรเกิดขึ้นแต่แล้วมันก็มีอะไรให้ระทึกใจอยู่ดี คือผมลืมเสื้อกันหนาวครับดังนั้นวันนี้ทั้งวันผมต้องนั่งหดหัวอยู่กับมุมโต๊ะแล้วหวังว่าแผ่นไม้กั้นของเค้าเตอร์พนักงานจะช่วยบังลมหนาวได้ แต่ความจริงลมจากช่องแอร์มันมาเต็มๆหัวเลย ดังนั้นวันนี้ผมเลยต้องภาวนะไม่มีมีลูกค้า hot swap เด็ดขาดไม่งั้นผมต้องเข้าไปในห้อง server ที่หนาวกว่าอีกแน่

สุดท้ายโชคเข้าข้างผมแฮะ แทบไม่มีลูกค้าผมเลยนั่งเล่น Plesk ซึ่งเป็น control panel อีกตัวหนึ่งของ linux ปัจจุบันพวกนี้เริ่มใช้กันแพร่หลายแล้วด้วยความง่ายและสะดวกสบายนั้นแหละ ดังนั้นการต้องจ้างแอดมินมานั่งลงอะไรซักอย่างเป็นหลักชั่วโมงสามารถเสร็จได้ในชั่วคลิ๊กเม้าส์กิ๊กเดียว นอกจากชื่อนี้แล้วก็มีอีกหลายเจ้าเลยนะทั้ง virtualmin, directadmin, zPanel และบลาๆๆ

ระหว่างลงเจอปัญหานิดหน่อยคือ bind9 (dns service) มันมีปัญหากับ AppArmor นิดนึงเลยต้องไปจัดการเพิ่มให้ services ดังเกล่าสามารถรันได้โดยการเพิ่ม rules นิดหน่อยตามนี้เลยครับ [คลิ๊ก](http://www.failover.co/blog/plesk-11-bind9-and-ubuntu-12-04-apparmor-problems)

![](https://lh3.googleusercontent.com/-0xfWfIAWxtw/UzwfTZO56zI/AAAAAAAAEhk/C-_ALd3q1GY/w1086-h815-no/IMG_20140402_213113.jpg)

หลังเลิกงานเกิดความรู้สึกเวิ้นขึ้นซะงั้นเลยขอไปเดินงานหนังสือซักหน่อยละกัน ช่วงหลังนี้ผมว่าการเดินงานด้วยมือถือมันสะดวกขึ้นนะ อยากไปบูทไหนก็หาพอเจอก็พุ่งตรงไปได้อย่างรวดเร็ว แต่ผมไม่ได้เตรียมอะไรไปใส่หนังสือเลยดังนั้นเดินไปซักครึ่งพอของเต็มกระเป๋าก็หันหลังกลับบ้านทันที ตอนกลับนี้เหนื่อยเอาเรื่องมาก เพราะนอกจากผมแล้วยังมีมวลมหาประชานักอ่านอีกจำนวนมากที่ใช้เส้นทางเดียวกันคือจากรถไฟฟ้าใต้ดินมาต่อรถไฟฟ้าที่ศาลาแดงแล้วมุ่งหน้าสู่เส้นบางหว้า แต่ยิ่งผ่านไปหลายสถานนีคนยิ่งน้อยลง แสดงว่าโซนที่ผมอยู่มันคงจะบ้านนอกมากเลยสินะ

หนังสือที่ได้มาในครั้งนี้ทั้งหมดเป็นเก็บตกจากของเก่าทั้งนั้นเลย คือตอนนี้หนังสือการ์ตูนมันเต็มบ้านไปหมดแล้วผมเลยเลือกเฉพาะเรื่องที่คิดว่าชอบจริงๆค่อยซื้อแล้วก็หันไปอ่านโนเวลซึ่งเล่มเล็กกว่าแทน (ถ้าไม่นับสองเล่มขวานะ)
