---
layout: post
title: 'Week in BKK #2 แว้นจักรยาน'
date: 2014-04-20 20:53:28.000000000 +07:00
---
สวัสดีครับ แล้วผมก็ได้แว้นจักรยานในกรุงเทพซักที ถึงจะไม่ได้เป็นเสือหมอบสุดรักตัวโปรดแต่ก็ช่วยให้หายอยากได้เยอะ เรื่องมันเกิดจากเพื่อนผมเค้าฝึกงานสายข่าวแล้วอยากทำสกู้ปเกี่ยวกับจักรยาน ขอมาจัดไปเลยฮะ

![](https://lh6.googleusercontent.com/-hg4u0JihjW4/U1NkKxpDzNI/AAAAAAAAE-4/TfLcAhOMgXo/w1153-h865-no/IMG_20140420_104742.jpg)

บรรยากาศการปั่นกลางเมืองกรุงในสัปดาห์ที่น่าจะร้อนที่สุดของปีมันเป็นอะไรที่บร๊ะมาก เอาเป็นว่าบรรยายเป็นคำพูดไม่ออกเลย ของงี้อยากให้มาลองเองฮะ

![](https://lh6.googleusercontent.com/-G--XHxoLeq4/U1Njpu5sWCI/AAAAAAAAE9w/6SQwGsd4xzM/w1153-h865-no/IMG_20140420_103432.jpg)

ก่อนหน้าหนึ่งวันผมพยายามหาร้านเช่าจักรยานเสือหมอบในกรุงเทพแต่หาไม่ได้เลย จริงแล้วก็ได้ที่หนึ่งนะแต่เทียบราคาดูแล้วแพงโขมากเพราะร้านอยู่ใกล้ต้องเสียค่าให้เค้าขนมาอีก ท้ายสุดได้จักรยานเสือภูเขาจาก [Velothailand](http://www.velothailand.com) ในราคา 300 บาทต่อวัน รวมค่าหมวกกันน๊อคอีก 40 บาท ถือว่ายังโอเครับได้ไม่แพงเวอร์เหมือนบางจังหวัดที่ชอบโข้กราคากับนักท่องเที่ยว

![](https://lh4.googleusercontent.com/-PVeTle_8VPs/U1NjjIk8rQI/AAAAAAAAFDA/w4s3YWsjYa4/w1153-h865-no/IMG_20140420_103424.jpg)

จ่ายเงินเรียบร้อยก็ได้เวลาหาจักรยานคู่ใจ เจ้าคันแดงฉันเลือกนาย!! 

![](https://lh4.googleusercontent.com/-mc8RGO95Myw/U1Njw7AP1iI/AAAAAAAAFE8/2UBVimryUzU/w1153-h865-no/IMG_20140420_122732.jpg)

หลังจากแปลงร่างเป็นตัวประกอบฉากเข้ากล้องเสร็จก็ได้เวลาปั่นเที่ยว วันนี้ได้ปั่นตั้งแต่สนามหลวง เสาชิงช้า แล้วแอบไปแว้นเล่นแถวอนุเสาวรีย์ประชาธิปไตยเล็กน้อย ส่วนเรื่องอาหารกลางวันก็ง่ายๆ เจอไหนแดร๊กนั้น ระหว่างนั้นก็เคลิบเคลิ้มไปกับการต้อนรับผู้มาเยือนอยากดับดีโดยผู้ใช้ถนนของที่นี่ อยากรู้เป็นไงอ่านได้ตอนท้ายสุด

![](https://lh6.googleusercontent.com/-ZjRINakYZ2k/U1NkGVnFTyI/AAAAAAAAFDQ/hQ92Jh1-Yqo/w1153-h865-no/IMG_20140420_123544%257E2.jpg)

ใจจริงอยากจะปั่นต่อนะแต่ว่าด้วยอากาศที่รุนแทนจนก้นสามารถละลายติดเบาะรถได้คงต้องหาที่เย็นๆแล้ว เพื่อนเค้าพามาที่ร้านกาแฟ Velodome บริเวณมหาลัยธรรมศาสตร์ ท่าพระจันทร์ ย้ำว่าร้านกาแฟอีกรอบเดี๋ยวจะเข้าใจผิดว่าเป็นสนามแข่งจักรยานเอาได้

![](https://lh6.googleusercontent.com/-8KXRd8lP3w4/U1Nj2KIgEWI/AAAAAAAAFDI/bsTYzu_bWhA/w1153-h865-no/IMG_20140420_123408.jpg)

ทางร้านเตรียมจุดจอดจักรยานได้ประทับใจพอสมควรในแง่จำนวน แต่ถ้าด้านความปลอดภัยผมว่ายังไม่โดนแฮะ โชคดีหน่อยที่วันนี้มากับเพื่อนเลยใช้วิธีการล๊อคคู่ได้ ประหยัดจุดจอดไปหนึ่งช่อง แต่ถ้าเกิดคนแห่มากันเยอะๆจะจอดไงล่ะเนี้ย?

![](https://lh4.googleusercontent.com/-jHJL4eE4szU/U1NmONzs7GI/AAAAAAAAFDg/_mn4aK8EZbI/w1153-h865-no/IMG_20140420_131551.jpg)

บรรยากาศในร้านออกแนวเหมือน co-working space ไงไม่รู้อะ คือเค้าจัดเหมือนให้แต่ละคนได้มีมุมของตัวเอง อีกจุดที่ชอบคือร้านมีหนังสือเกี่ยวกับจักรยานไว้ให้เสพเยอะมาก เสียดายลืมถ่ายรูปไว้ แต่หลังจากสแกนดูแล้วเล่มไหนดังๆที่นี้ไม่พลาดฮะโดยเฉพาะของ a book

![](https://lh3.googleusercontent.com/-bprXJT5JF8A/U1NkBTzbb0I/AAAAAAAAFDY/AMb9ooJVf34/s865-no/IMG_20140420_125309.jpg)

มีที่สูบลมแรงดันสูงสำหรับจักรยานไว้บริการด้วย แถมเป็นแบบที่หน้าปัดบอกความดันลมด้วยนะเออ หรูพอสมควรเลย แต่จะหรูกว่านี้ถ้าซื้อกาแฟแล้วแถมน้ำดื่มที่กองอยู่ข้างหลังสำหรับลูกค้าจักรยาน

![](https://lh6.googleusercontent.com/-JixwLYQgC9o/U1O50c1FSZI/AAAAAAAAE_o/9C3LZ9aFY60/w1153-h865-no/IMG_20140420_144155.jpg)

ระหว่างกำลังเตรียมตัวกลับได้รู้ข่าวงานทำความสะอาดและทาสีเลนจักรยานจากมิตรสหายท่านหนึ่ง ส่วนตัวว่างอยู่แล้วเลยขอไปแจมหน่อย พอไปถึงเจอมวลมหาประชาชนรอลงทะเบียนเต็มเอี๊ยดเลย อากาศร้อนๆยังออกมาช่วยกันน่าชื้นชมๆ

![](https://lh6.googleusercontent.com/-yiPAPZxe5hw/U1O6Ib4HBCI/AAAAAAAAFAM/E5qiBVyTmgY/w1153-h865-no/IMG_20140420_145334.jpg)

อุปกรณ์ที่เตรียมไว้สำหรับล้างเลนส์จักรยาน แต่เสียดายที่สุดท้ายผมก็ไม่ได้ร่วมอยู่ดีเพราะกว่าพี่แกจะเริ่มงานล่อไปตั้ง 4 โมงเย็น เนื่องจากผมอยากจะรีบกลับถึงบ้านก่อน 6 โมงจึงอด ไว้งวดหน้าผมมาใหม่นะครับ

![](https://lh5.googleusercontent.com/-r0ZGOsHsnFA/U1O6YSietfI/AAAAAAAAFAk/2j9bo3_WDfo/w1153-h865-no/IMG_20140420_150037.jpg)

##เป็นไงบ้างปั่นจักรยานในกรุงเทพ?

ถ้าให้ตอบแบบสุภาพก็คงร้อนนิด รถติดหน่อย พอถูไห แต่ถ้าให้พูดจากใจจริงไม่เอาแล้วว้อยยย เมืองบ้าอะไรฟร่ะ มีนโยบายอย่างดีแต่ไหงไม่มีคนทำตามเลย เลนจักรยานชนิดใช้ร่วมถนนกลายเป็นที่จอดรถข้างทาง เลนแบบแบ่งทางกับฟุตบาทก็โดนมนุษย์ป้าเอามาใช้ตากผ้า เลนแบบแยกเลยก็มีแต่มอมอไซต์มาแว้น พร่องมันเนยสิครับ สงสัยที่เค้าว่าประเทศไทยมีดีทุกอย่างยกเว้นพระเจ้าส่งคนไทยมาเกิดนี้คงจะจริงแฮะ แต่ผมพูดถึงคนกลุ่มนึงเท่านั้นนะ ท่านที่มีน้ำใจไมตรีแบ่งปันถนนหรือแม้แต่หยุดให้จักรยานคันน้อยๆผมขอขอบคุณด้วยความซึ้งใจครับ

แล้วผมก็ขอจบความพยายามปั่นจักรยานในกรุงเทพไว้แต่เพียบเท่านี้ดีกว่า เพราะที่นี่มันไม่เหมาะเลยจริง ท่านใดยังคงใช้พาหนะสองล้อพลังงานคนถีบขอเป็นกำลังใจให้สู้ต่อไปครับ แต่ถ้าถามว่าผมจะเลิกปั่นที่เชียงใหม่หรือเปล่า หัวเด็ดตีนขาดไงก็ไม่ยอม แล้วไอ่โครงการที่จะไปปั่นจักรยานเมืองนอกของผมก็ยังจะพยายามทำให้เป็นจริงให้ได้ในโอกาสต่อๆไปด้วย

สำหรับวันนี้ขอตัวนอนก่อนครับ Happy Cycling.
