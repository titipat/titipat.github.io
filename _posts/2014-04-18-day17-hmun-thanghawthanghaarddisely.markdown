---
layout: post
title: day17 หมุนๆๆ ทั้งหัวทั้งฮาร์ดดิสเลย
date: 2014-04-18 21:27:37.000000000 +07:00
---
สวัสดีวันศุกร์ วันแห่งความหวังที่ทุกคนรอคอย เพราะพรุ่งนี้จะได้เป็นไทในวันหยุดเสาร์อาทิตย์ เช้านี้ท้องฟ้าปลอดโปร่ง ทัศนวิสัยดี ดังนั้นแดดแรงมากเลยครับ

เช้านี้ผมได้เรียนรู้ระบบการหักภาษีอีกแบบหนึ่ง เรียกว่าการหักภาษี ณ ที่จ่าย คือเรื่องมันมีอยู่ว่าทุกอย่างที่เราขายเนี้ยถ้าเป็นการขายของให้ลูกค้าใช้เลยเราต้องบวกภาษีมูลค่าเพิ่ม 7% อยู่แล้วใช่ป่ะ แต่ว่าถ้าเกิดของที่เราขายเป็นต้นทุนการให้บริการของคนอื่นอีกที บางบริษัทจะยอมให้สามารถทำการหักภาษี ณ ที่จ่ายได้ อธิบายภาษาคนคือส่วนลดนั้นแหละ ดังนั้นอันไหนที่ซื้อแล้วเอาไปขายเป็นบริการต่อสามารถลดภาษีได้ แต่ทั้งนี้จะมีขั้นตอนยุ่งยากนิดหน่อยเพราะเพิ่มการทำเอกสารเข้ามาระหว่างคนซื้อกับคนขายอีก เป็นว่ารู้ไว้แค่นี้ก็พอละ

ถัดมาก็ได้เวลาการศึกษาด้วยตัวเองเหมือนเคย หัวข้อในวันนี้คือ control panel กับ web hosting service ชนิดลงแยกกันแต่ก็ล่มไม่เป็นท่า สรุปเลยนะถ้าจะให้มันใช้งานได้ลื่นไหลและปัญหาน้อยๆ control panel อันไหนที่มันพ่วง web server มาแล้วก็ใช้ๆไปเหอะไม่ต้องกระแดะโชว์เทพลงแยก มาลงเองแล้วลำบากมาก

แต่แล้วความพยายามยังไม่จบถ้ามัน control panel ไม่ได้ก็เปลี่ยนมาลอง tune up web server ให้เล่นกันดีว่า เอาบทสรุปเลยละกันนะ

* Apache ทำอะไรมากไม่ค่อยได้เลย ยังไงก็อย่างงั้น แต่มันใช้ง่ายดีนะ ปรับง่ายด้วย ตัวนี้เป็นมิตรกับ control panel เยอะที่สุดละ
* lighttpd อันนี้แนวคิดเค้าเจ๊งมาก อะไรที่มันซ้ำบ่อยก็จับแยกมา เช่น ในหนึ่งหน่วยเวลามีการทำอะไรซักอย่างแต่ทุกอันดันมี head timer เหมือนกันเดะเลย แบบนี้จะทำซ้ำให้เหนื่อยเพื่ออะไรเล่า กับเจ้าตัวนี้จัดการ IO ได้ดีมากถึงกับโฆษณาตัวเองกว่าเร็วกว่าปกติถึง 80%
* Nginx ตัวนี้ผมเริ่มไม่แน่ใจว่ามันคืออะไรกันแน่ ถ้าให้นิยามคงเป็น web server ที่เน้นการทำงานเป็น reverse proxy ซะมากกว่า มันเลยเล่นท่ายากได้เยอะมาก เช่น บล๊อกที่คุณกำลังอ่านนี้ใช้ ghost และมันก็ไม่ใช้ภาษาเว็บธรรมดา ดังนั้นตัวที่จะจัดการเอามาเชื่อมกับ http ก็คือ nginx นี้แหละ

![](https://lh6.googleusercontent.com/-xAhTgFVlhIU/U1Dutth_t-I/AAAAAAAAE7s/CDgPsZ8kHAc/w1150-h822-no/IMG_20140418_162111.jpg)

แต่วันนี้เรื่องเยอะดีจริงๆ ตกบ่ายมาลุยประเด็น server harddisk กันต่อ วันนี้ได้ทำความรู้จักกับอีกระบบหนึ่งในการเชื่อมต่อฮาร์ดดิสที่ใครเล่นคอมบ้านอาจไม่คุ้นนั้นคือ SCSI `เป็นอีกหนึ่งมาตรฐานของ controller สามารถเชื่อมต่อแบบ daisy chain ได้ทำให้มีจำนวนของอุปกรณ์ได้มาก ความเร็วและความเสถียรสูงกว่าระบบ SATA แต่แลกมาด้วยราคาแสนแพงหลายเท่าตัว ปัจจุบันพัฒนามาเป็น SAS ที่แสนอึด ถึก ทนมากขึ้น`

![](https://lh5.googleusercontent.com/-MdsKvxBEUvQ/U1EpZtrZZII/AAAAAAAAE8E/Y1bmpvnMe6w/w1123-h822-no/IMG_20140418_183537.jpg)

เปิดท้ายวันทำงานด้วยมื้อเย็นสุดแซ้บที่ร้าน Yoshinoya ที่จริงผมทานร้านไหนก็ได้นะขอแค่มีไข่ดิบหรือเกือบดิบก็เพียงพอแล้ว
