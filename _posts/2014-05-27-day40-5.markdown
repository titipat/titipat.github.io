---
layout: post
title: day40.5 กลับบ้านเรารักรออยู่
date: 2014-05-27 22:10:58.000000000 +07:00
---
###คำเตือน บล๊อกนี้ไม่ได้มีจุดประสงค์เพื่อแสดงความคิดเห็นทางการเมือง หรือแสดงการต่อต้านใดๆ เป็นเพียงมุมมองของเด็กคนนึงเท่านั้น กรุณาอย่านำไปพาดพิง โตๆกันแล้วนะจ้ะ

![](https://lh3.googleusercontent.com/-2bRnMKG1sMw/U38tLgM_40I/AAAAAAAAGYk/0cnLg76c73A/s985-no/IMG_20140523_181159.jpg)

ในที่สุดก็ผ่านช่วงฝึกงาน 40 วัน ถึงเวลากลับบ้านซักทีแต่มันก็ใจหายเหมือนกันเพราะสองเดือนมันแป๊ปเดียวจริงๆ ภาระต่อไปเป็นการขนสารพัดสิ่งของที่ผมซื้อระหว่างอยู่ที่นี่ด้วยกระเป๋าแค่ใบเดียว ส่วนมากจะเป็นหนังสือซะเกินครึ่ง การยัดลงไปในพื้นที่อันจำกัดเลยต้องคิดให้ดี ต้องทำการ optimize ให้สุดๆ

![](https://lh4.googleusercontent.com/-mxjRTufeawU/U3814OXfGwI/AAAAAAAAGPU/7qgRZIJjO4Q/w1331-h985-no/IMG_20140523_184835.jpg)

ผมใช้วิธีการเอาผ้ามาม้วนเป็นแท่งๆแล้วซุกไปด้านใต้เต็มก่อน เอากางเกงขายาววางต่อแต่ให้เหลือขาโพล่ออกมาด้านข้าง แล้วบรรจุหนังสือลงไป ต่อด้วยการเอาผ้ามาซุกตามช่องว่างด้านข้าง

![](https://lh4.googleusercontent.com/-Rm-KM0-feSc/U38259WWk6I/AAAAAAAAGPA/y43lNSsxvWo/w1331-h985-no/IMG_20140523_185312.jpg)

ปิดด้วยการพับขากางเกงที่วางไปชั้นแรกสุดเข้ามาคลุมหนังสือแบบนี้ รัดสายให้เรียบร้อยซะเป็นเสร็จพิธี

![](https://lh3.googleusercontent.com/-G6UBhGh0s2E/U39oqSLXj9I/AAAAAAAAGYs/Le3rBFsLqPQ/w1331-h985-no/IMG_20140523_222530.jpg)

บรรดาฉลากทั้งหลายของเสื้อผ้าที่ผมซื้อ ปกติผมไม่ค่อยซื้อเสื้อผ้าอะไรแบบนี้เลยนะ แต่ด้วยว่ามากรุงเทพทั้งทีก็ไปเดินซะหน่อย พอเห็นตัวไหนติดใจก็หยิบไปลอง พอลองแค่นั้นแหละใส่ต่อไปจ่ายตังเลย

![](https://lh5.googleusercontent.com/-cPmtj9ARzxY/U4BK6j-HrQI/AAAAAAAAGY0/SldeGDzJnoA/w1331-h985-no/IMG_20140524_101938.jpg)

ส่วนการเดินทางวันนี้ผมเลือกใช้ Grab Taxi เพราะสามารถเรียกได้ล่วงหน้าแล้วแน่นอนว่าต้องคุณพี่คนขับเจ้าประจำของผมอยู่แล้ว อยู่กรุงเทพมาสองเดือนผมเรียกใช้บริการพี่คนนี้เกือบสิบแล้วมั้ง ไม่ว่าจะไกลแค่ไหนถ้าเอ่ยปากรับแล้วพี่แกมาแน่นอน ภายในตัวรถเรียบร้อยสะอาดสะอ้านมาก ส่วนคนขับก็แต่งตัวมาเนียบเรียบร้อยกว่าผมอีก สำหรับผมถือว่าเป็นอีกหนึ่งมาตรฐานแท๊กซี่ไทยที่ควรเอาเยี่ยงอย่างมากๆ

![](https://lh3.googleusercontent.com/-trzwUfrjWL0/U4BKfAQxbjI/AAAAAAAAGY8/xR42B7pbuIg/w1313-h985-no/IMG_20140524_111725.jpg)

ด้วยความที่ว่าเป็นบ่ายหลังจากยึดอำนาจได้หนึ่งวัน รถจึงไม่ค่อยเยอะผมถึงสถานบินอย่างรวดเร็วโดยไม่ต้องขึ้นทางด่วนเลย ที่นี่มีทหารรักษาความปลอดภัยเยอะมาก ทุกนายติดอาวุธทั้งหมดทุกที่ดูจะมีปืนกลเบา MP5A6 เป็นหลัก นอกนั้นจะเป็น MAC-10 (รึเปล่า)กับปืนพกตระกูล Glock

![](https://lh3.googleusercontent.com/-hjX8rlLh9mo/U4BKktupxSI/AAAAAAAAGZI/MR_-8cIs6X4/w1313-h985-no/IMG_20140524_112155.jpg)

เที่ยวนี้มีเรื่องดื่นเต้นกันอีกแล้วเพราะรูปร่างกลมเกลี้ยงของไมโครโฟน Blue Snowball มันแปลกประหลาดจนเกิดไปสะดุดตาคุณพี่ความปลอดภัยเข้า "สงสัยน่าจะเป็นวัตถุระเบิดนะค่ะ..." เท่านั้นแหละโดนรุมเลยแต่งวดนี้มีทหารเข้ามายุ่งด้วย ใช้เวลาอธิบายกันพอสมควรว่ามันคืออะไร ทำไม condenser micphone ถึงต้องมีโลหะรูปร่างแปลกๆอยู่ข้างใน แต่สุดท้ายก็ผ่านไปได้ด้วยดี

![](https://lh3.googleusercontent.com/-LtCoYhzXmzw/U4BKu5o_d7I/AAAAAAAAGRQ/lmd61eaC_Eo/w739-h985-no/IMG_20140524_122621.jpg)

แล้วก็ได้เวลาที่ต้องกล่าวบ๊ายบายเมืองหลวงแห่งนี้ ตลอดเวลาสองเดือนเต็มเกิดเรื่องต่างๆขึ้นมากมาย ขอขอบคุณพี่ๆที่บริษัทที่ได้สอนสิ่งต่างๆและให้โอกาสผมมาฝึกงานที่นี่ ขอบคุณครอบครัวฝั่งคุณยายที่ให้ที่พักซุกหัวนอนพร้อมแอร์เย็นๆประหยัดเงินไปได้โข ขอบคุณเพื่อนๆที่มาร่วมสนุกทุกกิจกรรมแม้วันแดดร้อนเปรี้ยง ขอบคุณระบบขนส่งมวลชนแห่งประเทศกรุงเทพที่ให้ความตื่นเต้นเร้าใจผมได้ไม่ซ้ำซาก ขอบคุณอาจารย์มหาลัยที่คอยให้คำปรึกษาตลอดเวลาและหลักเวลาราชการ ขอบคุณเซเว่นที่เป็นผู้สนับสนุนรองอาหารผมเกือบทุกมื้อ ขอบคุณน้องหมา-แมว-นก-หนู-ปู-เต่า-ปลาทุกตัวที่ค่อยเล่นกับผม และสุดท้ายขอบคุณป๊ะปากับมาม้าให้ออกค่ากินอยู่ให้อย่างดี ดังนั้นผมขอประกาศปิดการเดินทางฝึกงานของผมไว้แต่เพียงเท่านั้นครับ

อนึง แต่บล๊อกเรื่องฝึกงานจะอัพย้อนหลังเรื่อยๆนะ ดังนั้นแวะเข้ามากันบ่อยๆ
อสอง เรื่องที่ไม่เกี่ยวกับฝึกงานก็มีอัพย้อนหลังนะ
อสาม ใครเอาไปเกี่ยวกับการเมืองขอให้มัน...

