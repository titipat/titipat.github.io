---
layout: post
title: day16 ฝึกวิชา
date: 2014-04-17 20:19:36.000000000 +07:00
---
วันนี้ผู้คนตามท้องถนนเริ่มเยอะขึ้นแล้ว แสดงว่าเมื่อวานแอบมีคนหยุดต่อจริงๆด้วย แถมวันนี้คนยังเยอะจนพี่วินมอไซต์ที่ปากซอยบ้านผมหมดเลยต้องเดินออกไปถึงถนนใหญ่เอง ก็ดีครับถือว่าออกกำลังกายไปในตัวยิ่งช่วงนี้ผมไม่ได้ออกกำลังกายเลยด้วย

งานวันนี้ก็เหมือนกับทุกวันคือต่อยอดจากเริ่มก่อนๆ เชื่อไหมว่าการได้ลองอะไรใหม่นี้มันไม่มีจุดสิ้นสุดจริงๆนะครับ พอเราทำตรงนี้เสร็จเดี๋ยวจะอยากได้ฟิเจอร์นั้น แล้วก็อยากได้ต่อไปเรื่อยๆ ถามว่ามันตรงกับนิสัยรึเปล่าอยากจะตะโกนให้ดังลั่นบริษัทเลยว่าแบบนี้ชอบมากเลยเค่อะ สงสัยถ้าทำงานจริงคงไม่พ้นฝ่าย R&D (Research and Development) แน่ๆเลย

วันนี้ผมนั่งทำ postfix mail server กับโจทย์ที่ว่าหลาย isp (internet service provider) มักจะบล๊อกไม่ให้ใช้ SMTP (Simple Mail Transfer Protocol) โดยตรงเพื่อป้องกันการทำฐานทัพส่ง spam mail ดังนั้นผมเลยจะเปลี่ยนไปใช้การทำ smtp reply แทนการส่งตรงๆ วันนี้ก็นั่งลองหลายเจ้าเลยจะไม่ว่าจะเป็น Gmail, Amazon หรือบลาๆๆๆ แต่ติดใจกับ [mailgun.com](http://mailgun.com) ที่สุดแล้วเพราะง่าย ตรงๆ แถมลูกเล่นเยอะดีมี api ให้เอาไปพัฒนาต่อได้ด้วย

ตกเย็นก่อนกลับบ้านมีเควสพิเศษนิดหน่อย คือต้องไปนับว่าในบริษัทมีเครื่อง bittorrent colocation อยู่กี่เครื่อง เปิดใช้งานกี่เครื่อง ระงับบริการกี่เครื่อง รอนำออกกี่เครื่อง ผมเข้าไปนับในห้องจริงๆแล้วนำมาเทียบกับพี่ที่เค้านับจากฐานข้อมูลอีกที สรุปว่าผมนับผิดไปเครื่องนึงแฮะ คราวหลังต่อรอบคอบให้มากกว่านี้

![](https://lh6.googleusercontent.com/-vYGOWKc_LW4/U0jlDGB7ErI/AAAAAAAAEp8/B5KDcaCZcx8/w1153-h865-no/IMG_20140412_122437.jpg)

พูดถึงเรื่องออกกำลังกายกันบ้าง วันก่อนตอนกลับเชียงใหม่ผมเกิดสะดุดตารองเท้า Nike Field Trainer เข้า มันแหล่มมาก เห็นแล้วรักเมื่อแรกพบเลยสอยมาหนึ่งคู่ทันที พร้อมกับเกิดความคิดว่าถ้ามีเจ้านี้การเดินในกรุงเทพฯคงจะสนุกขึ้นกว่าใส่ Converse All Star แน่นอน

หลังจากที่ทดลองมาสองวันถือว่าโอเคเลยครับ ผ่านวัตถุประสงค์อย่างง่ายดายแถมยังมีคะแนนความพอใจสูงด้วย เพราะก่อนหน้านี้ผมใช้รองเท้า Converse อยู่ซึ่งมันเป็นแค่รองเท้าผ้าธรรมดากับพื้นสุดแข็ง เปลี่ยนมาใช้รองเท้าดีๆหน่อยนี้รู้สึกเหมือนเกิดใหม่ทันที แรงที่ประทะกับฝ่าเท้าลดลง เดินได้สนุกขึ้น ที่สำคัญมันไม่กัดเหมือนคู่เดิมด้วย แล้วไหนจะดีไซต์ที่ออกแนวกึ่ง sport-fashion ชอบมากๆเลยเค่อะ พอเอามาจับคู่กับ Levi's Commuter ผมเหมือนพนักงานบริษัทที่พร้อมจะวิ่งมาราธอนกลางเมืองเลยก็ว่าได้
