---
layout: post
title: หนีควันรถมาเที่ยวป่าศูนย์พัฒนาโครงการหลวงตีนตก
date: 2014-06-30 21:45:34.000000000 +07:00
---
คือเมื่อวันเสาร์มีโอกาสออกไปดูโลกภายนอกบ้าง ผมที่ปกติจะเก็บตัวนั่งรากงอกอยู่บ้านอย่างเป็นสันดานจึงถือเป็นเรื่องแปลกใหม่มาก เพราะการออกบ้านของผมถ้าไม่รับซื้อของหรือไปเรียนนี้ถือว่าหายากสุดๆ


![](https://lh3.googleusercontent.com/-iYKAloHMhG0/U66zMB0rAII/AAAAAAAAHjo/Ey1n9iV5ys0/w1483-h985-no/DSC_6500.jpg)

ผมมาที่ [ศูนย์พัฒนาโครงการหลวงตีนตก](https://www.facebook.com/pages/%E0%B8%A8%E0%B8%B9%E0%B8%99%E0%B8%A2%E0%B9%8C%E0%B8%9E%E0%B8%B1%E0%B8%92%E0%B8%99%E0%B8%B2%E0%B9%82%E0%B8%84%E0%B8%A3%E0%B8%87%E0%B8%81%E0%B8%B2%E0%B8%A3%E0%B8%AB%E0%B8%A5%E0%B8%A7%E0%B8%87%E0%B8%95%E0%B8%B5%E0%B8%99%E0%B8%95%E0%B8%81/627452623941434) สำหรับการเดินทางถามกูเกิ้ลหรือบริ๊งค์เมพเอาเถอะครับ สองกูรูดังกล่าวน่าจะรู้ดีกว่าผมเยอะ ถนนเป็นทางรถสบายในช่วงแรกสลับกับทางคดเคี้ยวขึ้นดอยนิดหน่อย ท่านใดจะนำรถยนมาเองก็เช็คสภาพหน่อยเพื่อความปลอดภัยนะครับ แอบเตือนนิดนึงทางเส้นนี้ไม่มีไฟส่องสว่างมาเที่ยวกลางวันจะดีที่สุด หรือถ้าเกิดติดลมติดใจในบรรยากาศก็พักค้างคืนเลยดีกว่า ขับรถมืดๆเส้นนี้คงอันตรายน่าดู

![](https://lh6.googleusercontent.com/-p9xx6a26a_M/U66zYOx4G-I/AAAAAAAAHkA/LOOtoAK6LeU/w1483-h985-no/DSC_6524.jpg)


บรรยากาศบ้านพักแบบอยู่ในป่าเขาแต้ๆ ตัวอาคารสะอาดใหม่ไร้ปลวก มีบริการร้านอาหารร้านกาแฟแสนสะดวกสบาย แถมมีสัญญาณเน็ตและวายฟายสำหรับขาโซเชียลเน็ตเวิร์ค

![](https://lh4.googleusercontent.com/-PEOX-fy0Zcg/U65KQ0IeBlI/AAAAAAAAHco/3Y1x3j34814/s985-no/IMG_20140628_114854.jpg)


กำแพงหินนนนน~~~ ที่ร้านชอบมากครับดูแปลกตาดี

![](https://lh4.googleusercontent.com/-DjnNfomzoKo/U66zJWAzzII/AAAAAAAAHjg/5IBlRUn5zaQ/w1483-h985-no/DSC_6509.jpg)

ถึงเวลามื้อเที่ยงกับอาหารปรุงสดใหม่จากพืชผักปลอดสารพิษ จานแรกยำเห็ดย่าง เห็ดอะไรซักอย่างเนี้ยแหละเอามาย่างให้นุ่มแล้วจับคลุกกับเครื่องยำสุดจิ๊ด ขอเดาว่าเห็ดออรินจิละกัน

![](https://lh4.googleusercontent.com/-4eg_awnE3xQ/U66zIK-2RlI/AAAAAAAAHjY/ZvEt-7z8ZZM/w1483-h985-no/DSC_6511.jpg)

จานนี้คนสั่งต้องอยากบริโภควัตถุสีเขียวแน่เลย กระหล่ำปลีทอดน้ำปลาอันแสนกรอบ ใหม่สัสรัสเซียโคตรๆ

![](https://lh4.googleusercontent.com/-MdhWCHNyR4Y/U66zQOMcAnI/AAAAAAAAHjw/NJzkyBig2m0/w1483-h985-no/DSC_6512.jpg)

เต็มจืดเห็ดนินจา สั่งมาเพราะชื่อล้วนๆเลยไม่มีอะไรซ่อนเร้นทั้งนั้น ประมาณต้มจืดใส่เต้าเจี้ยว

![](https://lh4.googleusercontent.com/vZ1Q10X4nrN07RhLgs2iPBq9N5j-aGWbW4cB51V0gSk=w1313-h985-no)

อิ่มท้องแล้วเดินทางขึ้นดอยต่อ ทางขึ้นชันพอสมควร มือใหม่หัดขึ้นดอยป้ายแดงโปรดใช้ความระมัดระวัง แล้วคุณพบกับร้านกาแฟวิวสุดสวยที่ความสูง 1 กม.เหนือระดับน้ำทะเลปานกลาง ร้านทำเป็นระเบียงยืนออกไปให้ใช้นั่งจิบกาแฟนั่งฟอกปอด อากาศดีมาก ใครจะมาร้านนี้แนะนำให้เอาเสื่อมาปูนอนด้วยนะฟินมาก

![](https://lh4.googleusercontent.com/F-_CJ7c4TXIoOgw8SI84LZBv9lMDWWRIMD19THHKZmw=w1483-h985-no)

วิวที่บรรยายไปซักครู่นี้ วันที่ผมมาแดดไม่แรงทำให้นั่งชิวได้ยาวๆ คำเตือนมีลมโกรกหน้าตลอดทำให้สามารถไหลตัวหลับคาโต๊ะได้ (ผมเกือบแล้วเหมือนกัน)

![](https://lh3.googleusercontent.com/-MOJ-3uawmx4/U66zcWT3ZAI/AAAAAAAAHkI/PDmaRccCaVQ/w654-h985-no/DSC_6538.jpg)

ปิดทริปด้วยน้ำตกแม่กำปอง น้ำตกใสกลางหุบ มีประมาณ 4-5 ชั้น มีทางเท้าอย่างดี ช่วงแรกทางเดินชิวมากเหมือนหลอกล่อให้ขึ้นไปพอมารู้ตัวอีกทีกลางเป็นทริปปีนเขาเอาชีวิตรอดไปซะแล้ว (เวอร์ไปๆ) ทางชันนิดหน่อยแต่มีราวจับให้งับตลอดทาง ทางลื่นมากโปรดใส่รองเท้าผ้าใบแบบมีดอกมาด้วย อย่ากระเดะใส่รองเท้าเดินเล่นแบบผมไม่งั้นจะกลายเป็นทริปปีนเขาเอาชีวิตรอดในทันที
