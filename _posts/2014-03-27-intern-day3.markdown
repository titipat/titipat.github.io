---
layout: post
title: day3 วันที่สามข้ามเรือ
date: 2014-03-27 00:14:22.000000000 +07:00
---
<a href="https://www.flickr.com/photos/holykyun/13429454394" title="IMG_20140326_183924 by holykyun, on Flickr"><img src="https://farm8.staticflickr.com/7216/13429454394_f6ae2beda5_h.jpg" width="1600" height="1200" alt="IMG_20140326_183924"></a>

วันนี้เกิดอยากลองของขึ้นมาว่า Google Maps กับเวลาในการเดินทางจริงจะต่างกันได้แค่ไหน ก่อนหน้าที่ผมลองกับ BTS และ MRT มาแล้วพบว่าคลาดเคลื่อนแค่หลักนาทีซึ่งนั้นก็แทบจะน้ำตาไหลพรากแล้วกับตารางเวลาแบบไทยๆ

หันหัวออกจากบ้าน นั่งรถตามแผนที่ ถึงท่าเรือพระปิ่นเกล้าแล้วเปิดมือถือแจ้งว่าใช้เวลาอีก 12 นาทีผมจะถึงที่ทำงานได้ในราคา 15 บาทซึ่งปกติถ้านั่งรถไฟฟ้า+เวลาเดินจะใช้เวลาประมาณครึ่งชัวโมง ความประทับใจแรกคือพี่ขายตั๋วอธิบายดีมาก บอกตรงเลยว่านี้ขึ้นเรือครั้งแรกของผมเลยนะ ซื้อตั๋วแล้วก็ยืนรอแป๊ปนึงเรือก็จะจอดท่า ระหว่างลงเรือจะมีพี่อีกท่านคอยดูจำนวนคนที่จะลงเรือเที่ยวนั้นด้วยนะ พอพี่แกเห็นว่าพอสมควรแล้วก็ปิดทางเดินเลย ใครที่ไม่ทันก็ต้องรอรอบถัดไป ดีนะผมชอบครับไม่เหมือน BTS ที่พอเต็มแล้วคนก็พยายามอัดกระป๋องกันอยู่ได้

<a href="https://www.flickr.com/photos/holykyun/13429439774" title="IMG_20140326_190435 by holykyun, on Flickr"><img src="https://farm8.staticflickr.com/7221/13429439774_b28d44ecbc_h.jpg" width="1600" height="1200" alt="IMG_20140326_190435"></a>

ตอนลงนี้สิตื่นเต้นดี เพราะการจอดใช้วิธีเรือเร่งเครื่องให้ด้านหนึ่งชนกับโป๊ะ ทำให้มันเหลือช่องว่างนิดหน่อยตอนก้าวลง ถ้าพลาดนี้คงขาจุ่มน้ำแน่เลย แต่สุดท้ายก็ถึงที่ทำงานโดยสวัสดิภาพครับ ทำเวลาได้เร็วกว่ารถไฟฟ้าแต่ก็ยังไม่ค่อยตรงกับนะคลาดเคลื่อนเกือบสิบนาที สุดท้ายส่วนตัวคิดว่ามันดูไม่ปลอดภัยไงก็ไม่รู้อะ ขอใช้รถไฟฟ้าต่อไปก่อนละกัน

วันนี้เข้างานเร็วเหมือนเคย ช่วงเช้ารับลูกค้า hot swap harddisk ได้ดีขึ้น แต่ผมยังเจอปัญหาการฟังอยู่ดีแหละ คุณลูกค้าบางท่านอาจจะรีบมากเลยบอกข้อมูลเร็วไปหน่อย ถ้าวันนี้ผมถามทวนบ่อยก็ขออภัยนะครับ

สายๆนิดนึง คุณพี่ก็มาสอนเรื่องการเปิด ticket หรือระบบติดตามการทำงาน แถมยังให้ทำจริงๆด้วย ถ้าให้อธิบายง่ายๆก็คือเหมือนกับบันทึกการทำงาน ความต้องการ และอื่นๆให้เป็นระเบียบเรียบร้อย มีการลงบันทึกว่าไปถึงขั้นตอนไหนแล้ว ใครเป็นคนทำ ช่วยให้เวลาตรวจสอบทำได้ง่ายขึ้นมาก

ตอนเที่ยงเริ่มกล้าเปิดประเด็นคุยกับพี่ๆแล้ว คุยไปคุยมาโพล่ไปเรื่องเกมเฉยเลย แถมยังเกมเดียวกันด้วย (Starcraft, Diablo, LOL) แต่พี่เค้าจะเล่นกันตอนค่ำ-ดึก ช่วงนี้ผมคงไม่สะดวกเท่าไหร่ แต่ไว้มีโอกาสจะไปขอแจมด้วยนะครับ

ตอนบ่ายลองทำ virtual hosting กับ alias host address ดูทีแรกคิดว่าต้องให้ router, switch เป็นตัวทำให้เลยขุด Cisco Packet Tracer มาย้อนความหลังสมัครเรียนปีสามเทอมหนึ่ง จนผมพักไปเข้าห้องน้ำแค่นั้นแหละก็นึกขึ้นได้ มันทำที่ตัว OS service ได้นิหว่า

ตกเย็นก่อนกลับบ้านได้นั่งอ่านแผนปฏิบัติสำหรับเตรียมใช้งาน IPv6 หนังสือมาเป็นเล่มสวยมาก ครึ่งนึงหมดไปกับการกล่าวประวัติและที่มาอันยืดยาว เหลือให้อ่านสาระนิดเดียวเอง แต่เนื้อหาก็เหมือนกับที่เรียนมาแล้วเลยอ่านแป๊ปๆแล้วเอาไปคืน สุดท้ายก่อนกลับของจริงได้รับมอบหมายให้ไปลองศึกษาระบบ cloud, control panel ของหลายๆค่ายว่าแต่ละตัวมีจุดเด่นยังไง

<a href="https://www.flickr.com/photos/holykyun/13429870784" title="IMG_20140326_175641~2 by holykyun, on Flickr"><img src="https://farm6.staticflickr.com/5065/13429870784_0e8182d9f5_h.jpg" width="1200" height="1600" alt="IMG_20140326_175641~2"></a>

ปิดท้ายด้วยแวะกินแม๊คก่อนกลับบ้าน

อนึง ที่เอนทรี่นี้โพสดึกหน่อยเพราะคนเขียนมันเล่น Diablo 3 Reaper of Soul เพลิน
อสอง คืนนี้นอนดึกได้เพราะพรุ่งนี้จะขึ้นแท๊กซี่ไปทำงานครับ ให้ต่อรถหลายๆเที่ยวทุกวันไม่ไหวเหนื่อยเกินขอพักบ้าง
