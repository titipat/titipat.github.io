---
layout: post
title: day11 เริ่มจะชิน(ชา)
date: 2014-04-10 22:05:54.000000000 +07:00
---
![](https://lh5.googleusercontent.com/-3IPr7rx5ZYI/U0KOmVtpFPI/AAAAAAAAEgs/EBSceUaNUfY/w643-h857-no/IMG_20140407_183926.jpg)

เริ่มต้นสัปดาห์ที่สามของการฝึกงาน ทุกอย่างเริ่มจะคุ้นเคยมากกว่าเก่า หลายคนคิดว่าดีออกจะได้เริ่มทำงานได้ดีขึ้น แต่ส่วนตัวผมแล้วกลัวว่าถ้าเป็นอย่างงี้ต่อไปจะเกิดเบื่อขึ้นมาน่ะสิ ต้องหาอะไรทำแล้ว

วันนี้ผมได้โจทย์ให้ไปลองระบบ NAS (Network Attached Server) ครับ ถ้าให้อธิบายสั้นๆมันคือคอมเครื่องหนึ่งที่มีหน้าที่เก็บไฟล์ให้เรา นึกภาพว่าเรามีคอมสองเครื่อง เครื่องแรกเอาไว้เล่นเน็ตเหมือนปกติ แต่เครื่องที่สองเราจะไม่สามารถไปนั่งเล่นได้ ต้องเปิดผ่านเครื่องอื่นและจะมองเห็นเหมือนมีฮาร์ดดิสเสียบเพิ่มแต่จริงเราไม่ได้เอามาเสียบกันโดนตรงหรอก การเข้าถึงทำผ่านระบบเครื่อข่ายอีกที บางคนก็เรียกว่า remote storage นะ

ตัวที่เลือกมาลองคือ FreeNAS เพราะพี่เค้ารู้จักอยู่ตัวเดียว เอามาลองลงดูก็แปลกๆดีครับ การคอนฟิกหลังจากจัดการ assign IP address เสร็จที่เหลือทำผ่าน web UI ได้หมด แถมยังออกแนวสำเร็จรูปซะด้วย จัดว่าเป็นอะไรที่เจ๋งมาก หวังว่าผมจะมีอะไรเล่นกับเจ้านี้ไปอีกหลายวันนะ

ตอนบ่ายโดนท่าน CEO มาเรียกตรวจ resume รอบนี้โดนดาเมจน้อยหน่อยเพราะทำการบ้านมาดี แต่เจอโจทย์ใหม่ที่โหดยิ่งกว่านั้นคือผมต้องหา tag line หรืออะไรก็ไปซักบรรทัดหนึ่งเพื่อมาบรรยาย objective ของผมให้ได้

ส่วนตอนเย็นไม่มีอะไรเกิดขึ้นทั้งนั้น ตรงดิ่งกลับบ้านอย่างเดียวเพราะอยากนอนกลิ้งอ่านหนังสือที่ซื้อมาวันก่อนสุดๆ
