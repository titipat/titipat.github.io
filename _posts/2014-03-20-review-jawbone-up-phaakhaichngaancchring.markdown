---
layout: post
title: Review Jawbone UP ภาคใช้งานจริง
date: 2014-03-20 13:05:48.000000000 +07:00
---
<address><a href="http://holykyun.azurewebsites.net/2013/10/review-jawbone-up-%e0%b8%a0%e0%b8%b2%e0%b8%84%e0%b9%81%e0%b8%81%e0%b8%b0%e0%b8%81%e0%b8%a5%e0%b9%88%e0%b8%ad%e0%b8%87/">ใครยังไม่ได้อ่านภาคแรกคลิ๊กแรงๆตรงนี้เลย</a><img class="alignnone" alt="" src="http://farm4.staticflickr.com/3686/10709814764_4382da622e_c.jpg" width="800" height="531" />

</address>ใช้มาครบอาทิตย์แล้วก็ถึงเวลารายงานผลการใช้งานผมจะพูดถึงเฉพาะฟังก์ชั่นที่ผมได้ใช้จริงเท่านั้นละกันนะครับ
<h1>Smart Alarm</h1>
นาฬิกาปลุกสั่นได้ ตัวนี้ใช้จริงและใช้แทนนาฬิกาปลุกเดิมของผมเลย เวลาปลุกจะยืดหยุ่นตามปริมาณการนอนด้วย ถ้าเมื่อคืนนอนดึกมันอาจให้คุณตื่นสายได้นิดหน่อยแต่จะไม่เกินเวลาที่ตั้งไว้ คอมเม้นไว้หน่อยว่าสั่นแรงพอๆกับเครื่องนวดตามหนังเอวี
<h1>Power Nap</h1>
โหมดนอนกลางวัน อันนี้ก็เด็ดเพราะไม่ใช้แค่ปลุกตามเวลาแต่มันจะคำนวนจากปริมาณการนอนของคุณเช่นกัน ดังนั้นอย่าหวังว่าถ้าวันนี้นอนกลางวันไปแล้วหนึ่งครั้งมันจะไม่ปล่อยคุณได้นอนรอบสองอย่างสบายใจแน่ ส่วนระยะเวลายืดหยุ่นได้เหมือนตั้งปลุกเลย
<h1>Idle Alert</h1>
เกือบดีแต่ยังเฟลไปหน่อยสำหรับการเตือนว่า "เห้ยย อยู่เฉยเกินไปแล้วลุกไปยืดเส้นยืดสายหน่อย" เพราะเอาเข้าจริงกว่ามันจะหยุดเตือนต้องเดินไปเกือบสิบก้าว บางครั้งยังเรียนอยู่เลยไม่สะดวกอย่างแรง
<h1>Stopwatch</h1>
นาฬิกาจับเวลาสำหรับการออกกำลังกาย โอเคเลยสำหรับคนที่อยากเก็บสถิติแต่ไม่ต้องการความละเอียดเท่า Endomondo ระยะทางจะเพี้ยนไปประมาณ 10% รับได้ครับสำหรับการวัดด้วย gyro-sensor ใช้ดีมากในพวกเดิน/วิ่ง แต่เฟลสำหรับจักรยาน

<img class="alignnone" alt="" src="http://farm8.staticflickr.com/7331/10709840566_39b87d6cfb_c.jpg" width="800" height="531" />
<h1>แรกๆก็รำคาญนะ</h1>
คล้ายกับคนไม่เคยใส่นาฬิกามาก่อนนั้นแหละ ช่วงแรกมีรำคาญนิดหน่อยแต่ตอนนี้พอไม่ใส่แล้วกลับรู้สึกโหว่งๆ เวลาใส่นอนไม่มีปัญหาเกี่ยวผ้าห่มแต่อย่างใดเพราะมันมักจะเลื่อนมาอยู่แถวแขนแทน
<h1>เดี๋ยวนี้ใส่กำไรด้วยเหรอเธอว์</h1>
โดนแซวครับวันแรกที่ใส่ไปเรียน แต่พออธิบายว่ามันคืออะไรก็ต้องมาบรรยายต่อตลอดว่าทำไรได้บ้าง ทำงานอย่างไร ถือว่าเรียกความสนใจได้เป็นอย่างดี ยิ่งถ้าคนฟังสนใจเรื่องสุขภาพเค้าแทบจะอยากลองเลยแหละ

<img class="alignnone" alt="" src="http://farm8.staticflickr.com/7442/10709837636_e8de94b3fd_c.jpg" width="800" height="531" />
<h1>ว่าด้วยเรื่องแบตเตอรี่</h1>
ผมใช้ทั้งตั้งปลุก จับเวลาตอนออกกำลังกาย แล้วก็นอนกลางวันอยู่ได้ประมาณอาทิตย์หนึ่งพอดี ถือว่าทำได้ดีมากกับอุปกรณ์ขนาดเล็กน้ำหนักเบา
<h1>กลัวโดนน้ำพัง</h1>
เท่าที่ผมเข้าห้องน้ำ ล้างมือ ล้างผัก ล้างรถ อาบน้ำหมา ไม่มีปัญหาอะไรนะกันน้ำได้ดี แต่เรื่องใส่อาบน้ำกับว่ายน้ำนี้ขอเหอะนะ
<h1>ผิวบาง</h1>
เพราะมันทำจากวัสดุคล้ายยางเน้นบางเบาไม่ระคายเคืองผิวเลยทำให้มันค่อนข้างเป็นรอยง่าย ลองนึกภาพยางลบสีดำตามแบบนั้นเลย โดนขุดหรือครูดก็จะอารมณ์เดียวกันเลย
<h1>สรุปมันคุ้มไหมเนี้ย</h1>
ข้อนี้ตอบยากมากเพราะขึ้นอยู่กับผู้ใช้ด้วยว่าหมั่นดูข้อมูลมากแค่ไหน ถ้าแค่สวมใส่ไว้ปลุกอย่างเดียวคงไม่คุ้ม แต่ถ้าใครใช้แล้วมาสะกิดใจกับเวลานอนตัวเอง รู้สึกตัวว่าช่วงนี้พักผ่อนไม่ค่อยพอ สถิติการออกกำลังกายไม่ค่อยขยับ แล้วนำข้อมูลอย่างที่ว่ามาปรับตัวปรับเวลาชีวิตของท่านนั้นแหละถึงจะคุ้มค่ากับราคาของอุปกรณ์ชิ้นนี้
