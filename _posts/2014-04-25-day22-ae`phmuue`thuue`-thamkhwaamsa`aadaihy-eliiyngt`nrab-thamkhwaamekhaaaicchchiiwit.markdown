---
layout: post
title: day22 แอพมือถือ ทำความสะอาดใหญ่ เลี้ยงต้อนรับ ทำความเข้าใจชีวิต
date: 2014-04-25 23:35:44.000000000 +07:00
---
เนื้อหาวันนี้ยาวอืดฟืดฟาดหน่อยนะครับ จะเป็นเรื่องเกี่ยวกับแอพมือถือที่จริงๆแล้วเบื้องหลังก็เว็บนั้นแหละ การทำความสะอาดใหญ่หรือ big cleaning ของบริษัท ตกเย็นมีข้าวฟรี และมุุมบ่นความคิดของผมเมื่อเอามาลงใช้ชีวิตจริง

เช้านี้ผมเข้างานสายเพราะต้องแวะไปเอาหนังสือที่ BTS สยามก่อนแล้วค่อยนั่งรถย้อนกลับมาที่ BTS ตากสินทร์ แต่ก็แอบขี้โกงนิดๆนะเพราะเป็นการนั่งไปโพล่ที่สยามแล้วยังไม่ได้ออกจากระบบ พอทำธุระเสร็จแล้วก็กลับมาแตะบัตรออกที่ตากสินทร์ ดังนั้นการคิดบริการเลยคิดแค่ต้นทาง(ตลาดพลู)กับปลายทางเท่านั้น หรือว่านี้จะเป็นอีกช่องโหว่ของระบบก็เป็นได้

เป็นอีกครั้งที่ผมเขียนแอพมือถือเพราะความต้องการของตัวเอง หรือจะเรียกว่าเขียนเองใช้เองก็ได้ เนื่องจากมือถือผม Nexus 5 ดันไปมีปัญหาเรื่อง dns resolve (มันคือการแปลจาก www ไปเป็นหมายเลข ip address ของปลายทาง) เลยเข้าเว็บวิธีปกติไม่ได้ แล้วเนื่องจากคนเรามันเสี่ยนอยากเข้าเว็บนั้นอะ ก็เขียนออกมาเป็นแอพมือถือซะเลย

ขึ้นชื่อว่าแอพมือถือแต่จริงๆหลายแอพสมัยนี้มี backend เป็นแนว web-based มากขึ้นนะ คือใช้หลักการทำงานเดียวกับ web server เลยแต่เพียงเปลี่ยนการแสดงผลเท่านั้นเอง ตัวที่ดังๆและคิดว่าหลายคนเคยเขียนกันแล้วน่าจะเป็น [PhoneGap](http://phonegap.com) ล่ะมั้ง

![](https://lh4.googleusercontent.com/-8bX9cIihT3M/U1ngoltE3BI/AAAAAAAAFPg/iBlPo1EqcCQ/w1171-h878-no/IMG_20140425_111126.jpg)

วันนี้ที่บริษัทผมมีงานทำความสะอาดใหญ่ ล้าง ปัด เช็ด ถู เก็บ เคลียร์ทั้งหมด ทุกซอก ทุกมุม เป็นงานที่สนุกดีครับ ปกติเราจะนั่งทำงานแยกกันตามหน้าที่ แต่วันนี้เราทุกคนจะได้ช่วยกันทำความสะอาดร่วมกัน ใครที่ไม่ค่อยได้คุยก็จะได้เจอกันคุยกันมากขึ้น

![](https://lh4.googleusercontent.com/-l7DnyOXKEXY/U1nw5175-6I/AAAAAAAAFP0/t91yXkfkEcY/w1171-h878-no/IMG_20140425_122058.jpg)

ระหว่างที่ทำความสะอาดผมไปสะดุดตากับ PC case ชุดนี้เข้า มันเป็นเคสขนาด Mini ITX เล็กพอๆกับเน็ตบุ๊คเลยทำให้ประหยัดที่ไปได้มาก ส่วนความแรงของสเปคมีให้เลือกตั้งแต่ราคาประหยัดหลักพันก็มีคอมตั้งโต๊ะเป็นของตัวเองได้จนไปถึงหลักหลายหมื่นซึ่งเป็น gaming PC ขนาดย่อส่วนเลยก็มี ผมชอบแนวนี้พวกนี้นะเพราะช่วงนี้เองผมชักชะเริ่มติดอะไรที่เป็น mininal มากขึ้น ดูอย่างบล๊อกนี้สิแทบจะไม่มีอะไรเลย

![](https://lh4.googleusercontent.com/-_ZZwlrzvr9Y/U1qFjERX3HI/AAAAAAAAFQo/Pu_e1BwjF9w/w1171-h878-no/IMG_20140425_193856.jpg)

ตกเย็นพี่ๆพามาเลี้ยงข้าวในโอกาสต้อนรับเด็กฝึกงาน ปกติผมจะไม่ค่อยว่างช่วงเย็นแต่วันนี้โอกาสดีอยู่กันพร้อมหน้าหลายๆคนจากงานทำความสะอาด จะปฏิเสธเรื่อยๆก็น่าเกลียดไป ดังนั้นถือโอกาสขอกินฟรีเลยนะครับ ขอบคุณครับ :D

ก่อนกลับได้นั่งคุยกับคุณพี่ที่ทำหน้าที่ Network Administrator หลายเรื่องมาก สรุปได้ว่านอกจากทฤษฏีที่เรียนมาแล้วมันยังมีความรู้อีกเยอะเลยที่นักศึกษาควรจะรู้ไว้ มีทั้งความรู้รอบตัวที่สามารถศึกษาหาอ่านเองได้ และความรู้ทักษะชีวิตที่เกิดจากการได้ลองทำหรือผ่านประสบการณ์เอง 

เอามาสรุปในแบบฉบับของผมคือมีความรู้ติดมาจากตอนเรียนเยอะๆถือว่าเป็นเรื่องดี แต่พอออกมาใช้ชีวิตจริงแล้วเอาความสามารถในการศึกษาหรือค้นหว้าด้วยตัวเองออกมาด้วย เพราะหลังเรียนจบจะไม่มีคนมาคอยสอนหน้าห้องแล้วนะ
