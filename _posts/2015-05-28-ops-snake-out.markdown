---
layout: post
title: ไล่งูด้วยก้อนไล่งู
date: 2015-05-28 00:28:54.000000000 +07:00
---
เรื่องมันมีอยู่ว่าวันก่อนในขณะที่ผมใช้ชีวิตธรรมดาเหมือนทุกวัน ระหว่างที่เดินทอดน่องอยู่ในบ้านก็เหลือบไปเห็นก้อนดำๆ ขนาดประมาณเหรียญหนึ่งบาท ด้วยความสนใจเลยจ้องดูใกล้ๆ อุต๊ะ! งูตัวเป็นๆ กำลังขดตัวอยู่ ด้วยจากสีของมันที่ค่อนข้างเด่นดำสลับขาว และเสียงเชียร์จากคนใกล้ตัวผมเลยจำเป็นต้องตื้บมันให้สิ้นชีพไป แต่ว่าถ้ามันมีหนึ่งตัวได้แสดงว่ามันอาจมีตัวที่สอง สาม และอื่นๆ ตามมาดังนั้นผมคงต้องหาอะไรป้องกันมันแล้ว

รุ่นพี่คนหนึ่งแนะนำว่ามีก้อนไล่งูขายที่ร้านไดโซะด้วยนะ ก็ไปหามาได้ในราคาซองละ 60 บาท กลิ่นฉุดกำมะถันรุนแรงมาก ขนาดอยู่ในถุงแล้วยังลอยออกมาถีบจมูกผมได้เลย รัศมีการปล่อยกลิ่นขึ้นกับขนาดของเม็ด ชนาดใหญ่หน่อยก็กลิ่นไกล ตัวถุงมีปากรูดๆ เอาไว้ปิดปากถุงไว้ใช้ต่อได้ 

<a href="https://www.flickr.com/photos/holykyun/17505541943" title="Operation: Snake Out by holykyun, on Flickr"><img src="https://c1.staticflickr.com/9/8871/17505541943_6b62f08daa_k.jpg" width="2048" height="1536" alt="Operation: Snake Out"></a>

อันนี้แบบแรกเป็นก้อนดำๆ แบ่งได้แปดชิ้นเหลือชิ้นเล็กๆ เหมือนในรูป ดูภายนอกเหมือนขนมมากกว่า แอบรู้สึกกลัวเด็กๆ หยิบเข้าปากมาก โชคดีที่บ้านผมไม่มีเด็กเล็ก

<a href="https://www.flickr.com/photos/holykyun/17503519434" title="Operation: Snake Out by holykyun, on Flickr"><img src="https://c4.staticflickr.com/8/7753/17503519434_c59d62e75e_k.jpg" width="2048" height="1536" alt="Operation: Snake Out"></a>

อันนี้อีกอัน เหมือนขนมไมล์ดี้เลย แต่มันแข็งโป๊กเหมือนก้อนดินสอพอกและมีกลิ่นเหม็นฉุดสุดๆ

### วิธีใช้งาน

หักแล้วโยนไปตามดงพงหญ้าหรือบริเวณที่คุณต้องการ ข้างซองเค้าเขียนว่าพองูจะไม่ชอบกลิ่นนี้ มันจะไม่เข้ามาไกลหรือไม่ก็พยายามหนีออกห่าง แต่ละก้อนจะอยู่ได้ประมาณหนึ่งถึงสองเดือนขึ้นกับสภาพแวดล้อม ไว้ถ้ามันหดหายไปเมื่อไหร่จะมาเล่าผลการใช้งานอีกรอบหนึ่งละกันครับ
