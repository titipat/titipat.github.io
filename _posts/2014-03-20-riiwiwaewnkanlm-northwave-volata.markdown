---
layout: post
title: รีวิวแว่นกันลม Northwave VOLATA
date: 2014-03-20 12:55:50.000000000 +07:00
---
<img class="alignnone" alt="" src="http://farm8.staticflickr.com/7337/12693086133_e57c08ce54_c.jpg" width="800" height="600" />

แว่นตากันลมเป็นอีกหนึ่งไอเท็มที่นักปั่นหลายคนมี แต่อีกหลายคนไม่ได้ใช้เพราะคิดว่าไม่จำเป็น ตัวผมเองก็ไม่ค่อยอยากใช้เท่าไหร่จนกระทั่งเหตุการณ์เมื่อหน้าหนาวที่มาผ่านมาครับคือ อย่างแรกเลยอากาศมันแห้งลมเข้าตาทีเจ็บกว่าช่วงหน้าร้อนมาก พอปั่นเสร็จทีไรน้ำตาไหลตลอดเลย กับอย่างที่สองแถวที่ผมปั่นเริ่มมีแมลงเยอะขึ้น แล้วไอ่เจ้าแมลงนี้แหละก็ชอบบินเข้าตาจัง วันก่อนอารมณ์ดีเผลอแวะร้าน <a href="https://www.facebook.com/armbike.chiangmai" target="_blank">ArmBike</a> ก็เลยวู่วามจัดมาเรียบร้อยครับ

<!--more-->

<img class="alignnone" alt="" src="http://farm8.staticflickr.com/7405/12692930325_a88d14d588_c.jpg" width="800" height="600" />

รุ่นที่ผมไปหลวมตัวซื้อมาคือ Northwave VOLATA Gray ครับ ทีแรกคิดว่าจะเอาสีดำนะแต่สีเทามันโดนกว่าเฉยเลย

<img class="alignnone" alt="" src="http://farm8.staticflickr.com/7359/12692932655_ee77876460_c.jpg" width="800" height="600" />

แกะกล่องออกมาจะเจอ hard case ขนาดใหญ่พอสมควร ส่วนที่มีมาให้อีกคือเลนส์เปลี่ยนสีใสกับสีชาอย่างละคู่กับถุงผ้าสำหรับใส่แว่น ที่ผมประทับใจคือถุงผ้าทำจากผ้า microfiber แบบละเอียดทั้งใบเลย บอกตรงว่าชอบมากก็พกแค่ถุงแต่ใช้เช็ดแว่นได้ด้วย ไอเดียแจ่มดีครับ

<img class="alignnone" alt="" src="http://farm8.staticflickr.com/7363/12694542193_ec6b13b3aa_c.jpg" width="800" height="600" />

แว่นตัวนี้ไม่รองรับกับท่านที่ใส่แว่นสายตานะครับ ลักษณะของก้านเลยจะเป็นแบบติดหัวเลย ความหนืบอยู่ในระดับพอดีๆ ไม่หนืบจนคันและไม่หลวมจนต้องกังวลว่าจะหลุด

<img class="alignnone" alt="" src="http://farm3.staticflickr.com/2884/12693426224_9e86e7dc15_c.jpg" width="800" height="600" />

แป้นจมูกด้านในสามารถดัดได้ตามความดั่งจมูกของท่านได้เลยครับ ตัวแป้นเป็นยางแล้วมีรอยๆกันลื่น ผมลองใส่ปั่นเกือบชัวโมงไม่เจอปัญหาแว่นไหลแต่อย่างใด
<h2>สรุปว่าคุ้มไหม</h2>
กันแดด กันแมลงเข้าตา กันลมที่เป็นสาเหตุให้เป็นต้อลมในอนาคตได้ สำหรับผมแล้วแว่นราคาพันต้นๆคุ้มแล้วแหละ ตาของเรามีคู่เดียวรักษาไว้เถอะครับจะได้ปั่นจักรยานได้จนแก่จนเฒ่า สำหรับคะแนนความคุ้มค่าผมให้ 4/5 ละกันฮะ

ท่านใดสนใจแว่น Northface ก็ลองถามร้านค้าตัวแทนจำหน่ายของ TCA ดูครับ ส่วนชาวเชียงใหม่ไปอุดหนุนได้ที่ร้าน <a href="https://www.facebook.com/armbike.chiangmai" target="_blank">ArmBike</a> ครับ
