---
layout: post
title: day15 โดนลงแขก
---
![](https://lh3.googleusercontent.com/Pp4afhcmbe2b0W9c43rnvFs6ZPUXAqv_dzBigcTnnFU=w1163-h865-no)

ทำงานวันแรกหลังหยุดยาวสงกรานต์ กรุงเทพฯ รถน้อยมากคิดว่าเพราะหลายคนถือโอกาสลาหนึ่งวันเพื่อหยุดยาว

พูดถึงเรื่องหยุดลาแล้วก็เล่าการเข้างานของบริษัทหน่อยครับ ที่นี่ไม่ได้กำหนดเวลาเข้างานแบบแป๊ะๆ ยืดหยุ่นได้นิดหน่อย แต่ถ้าเข้าช้าก็อยู่ต่อให้ครบเวลา แต่ต้องตั้งบนพื้นฐานว่าไม่กระทบการทำงานโดยรวมหรืองานคนอื่นด้วย

วันนี้ผมสนใจอยากลองทำ Server bit-torrent ดูแต่ตามนโยบายแล้วต้องรอการ Allocate IP address จาก Network administrator เสียก่อนเพราะมีการแยกเครือข่ายของเซิร์ฟเวอร์กลุ่มนี้ไว้ไม่ให้กระทบเซิร์ฟเวอร์ปกติ แต่เนื่องจากพี่เค้าไม่มาทำงานเลยต้องล้มเลิกไป

เลยเปลี่ยนมาศึกษาการทำ Forwarding mail server เพื่อรองรับบริการว่าถ้าได้รับเมลมาที่ me@my-domain.com ให้ทำการ Forward ไปยัง my-personal@gmail.com ประมาณนี้ ปิดท้ายก่อนกลับบ้านศึกษาเรื่อง [Heartbleed bug](http://heartbleed.com/)

ส่วนเรื่องลงแขกมีอยู่ว่าระหว่างนั่งรถเมย์กลับบ้าน มีคนต่างชาติ 2 คนเห็นเราเล่นมือถืออยู่เลยเข้ามาถามว่าอยากเล่นเน็ตกับมือถือเขาต้องทำอย่างไร ด้วยภาษาอังกฤษสำเนียงออกไปทางอินเดียที่ฟังยากสักหน่อยกว่าจะคุยกันได้เคลียร์ก็เกือบสิบนาที สุดท้ายแนะนำ Topping unlimited เดือนละ 299 บาทของค่ายสีแดงไป