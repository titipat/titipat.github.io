---
layout: post
title: day24 ว่าด้วยเรื่องของกำไร
date: 2014-04-29 19:38:11.000000000 +07:00
---
ราคาทองวันนี้ ราคาซื้อ...

อ้ะ โทษทีครับผมลืมปิดวิทยุเสียงเลยเข้าคีบอร์ด การฝึกงานวันนี้เกี่ยวกับเรื่องของเงินๆทองๆ และไม่มีสาระใดๆทั้งสิ้น ใครขี้เกียจอ่านข้ามเอนทรี่นี้ไปได้เลยฮะ

เรื่องมันมีอยู่ว่าเวลาเราจะขายอะไรซักอย่างนึงเนี้ย ราคาเป็นสิ่งสำคัญนะ ตั้งสูงไปก็ขายไม่ออก ตั้งต่ำไปก็คืนทุนช้า แล้วต้องตั้งเท่าไหร่ถึงจะดี การสืบราคาจึงเป็นอีกวิธีหนึ่งที่ทำให้เรามีข้อมูลมากพอสำหรับการตั้งราคาให้แหมาะสม

สืบจากราคาที่อื่น ลองเปรียบเทียบดูละกันว่าที่จังหวัดข้างเคียงหรือสถานที่ใกล้เคียงขายกันเท่าไหร่

สืบจากผู้ใช้/คนเคยใช้ บางครั้งเวลาเค้ามาติดต่อบริการกับเราเนียนถามไปก็ได้นะ เพราะแหล่งข้อมูลนี้จะได้ข้อมูลจากประสบการณ์ตรง แต่บางครั้งแต่คัดกรองกันหน่อยนะแล้วต้องระวังลูกค้าขี้โม้ด้วย

สืบจากคู่แข่ง อันนี้ออกแนวสายลับนิดแฮะ แต่จะทำให้เราได้รู้ราคาที่เหมาะกับเรามากที่สุดด้วยนะ ยิ่งถ้าสามารถลงลึกได้ถึงรายละเอียด จุดเด่น จุดด้อยของเค้าได้จะดีขึ้นไปอีกมากๆ เพราะเราจะสามารถเด่นขึ้นมาในวงการนั้นๆได้อย่างรวดเร็วถ้าเรามีดีกว่าคู่แข่ง สงสัยคงจะเป็นที่มาของคำว่าความลับทางการค้าแน่ๆ

ตอนเย็นระหว่างกลับได้มีเวลานั่งนึกดูว่าตลอดมาผมแทบจะไม่ได้ทำอะไรที่ออกแนวกำไรเลยนิหว่า ที่ทำก็เคยแค่พอถูไถไม่ขาดทุนหรือเจ็บตัว แถมผมยังมีนิสัยใจอ่อนชอบปล่อยชาวบ้านใช้ฟรีอีก สงสัยว่าผมกับอาชีพแนวค้าขายนี้คงไม่เหมาะกันจริงแหละ

สุดท้ายได้ข้อคิดเกี่ยวกับการเตรียมตัวเพื่อนำเสนอให้หัวหน้าหรือคนที่มีตำแหน่งสูงกว่า คนที่เคยทำงานแล้วคงน่าจะเคยเจอสถานะการณ์ที่หัวหน้าเรียกไปพบเพื่อสอบถาม ถ้าเราไม่ได้เตรียมตัวอะไรไปหรือออกแนวตายเอาดาบหน้ารับรองว่าคุณโดนสวนกลับมาเละ

กลับกันถ้าเรามีการเตรียมข้อมูลของฝั่งเราให้พร้อม ให้แน่น ให้รู้จริง แล้วเตรียมตัวสำหรับคำถามที่น่าจะโดนถามไปด้วย ผลมันจะตรงข้ามกันเลย เผลอๆไปอาจจะได้หน้ากลับมาด้วยซ้ำไป ส่วนวิธีการเตรียมตัวในลักษณะนี้ง่ายมากครับ แค่ลองคิดว่าเราเป็นหัวหน้าแล้วเราจะถามอะไรเท่านั้นแหละ
