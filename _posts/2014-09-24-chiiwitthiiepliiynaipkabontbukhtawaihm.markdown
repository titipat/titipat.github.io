---
layout: post
title: ชีวิตที่เปลี่ยนไปกับโน้ตบุ๊คตัวใหม่
date: 2014-09-24 22:03:42.000000000 +07:00
---
### Ultrabook เบาหวิว

บอกตรงว่าผมไม่รู้นิยามของมันแบบเป๊ะๆหรอก ส่วนตัวนิยามว่ามันต้องเป็นอะไรที่เบา บาง แบตอืด สามารถใช้งานได้ข้ามวันโดยไม่ต้องพกที่ชาร์จ คุณสมบัติที่พูดมาทั้งหมดนี้ตรงข้ามกับโน้ตบุ๊คตัวเก่าผมโดยสิ้นเชิง 

MSI GE60k ตัวเดิมนั้นแสนหนักแถมยังแบตน้อยด้วย แต่จะเอามาเทียบกันก็ไม่ค่อยถูกเท่าไหร่เพราะมันจัดอยู่ในตระกูล Gaming Notebook ที่เน้นบร๊ะรานุภาพมากกว่าการเคลื่อนย้าย

![](https://lh4.googleusercontent.com/-b5H5G0TzFmk/VCLaeFoi7xI/AAAAAAAAJ40/PurkYe46-cw/w1438-h1078-no/IMG_20140924_215130.jpg)

### ทำไมเลือก Macbook Pro Retina?

ผมเป็นคนที่เรื่องมากถึงขั้นโรคจิต แน่นอนกับการเลือกซื้อโน้ตบุ๊คก็เช่นกัน ก่อนหน้านี้ผมมีอีกตัวเลือกหนึ่งเป็น Thinkpad x240 แต่ด้วยความต้องการดังต่อไปนี้เลยทำให้ MBPr เข้าวินในโค้งสุดท้ายก่อนตัดสินใจซื้อ

* Unix เป็นเหตุผลหลักเลยที่เลือก แล้วทำไมไม่เอา Thinkpad มาลง Ubuntu เอาล่ะ? เพราะว่า Linux ในปัจจุบันมันไม่เป็นมิตรกับผู้ใช้งานโน้ตบุ๊คเลยโดยเฉพาะเรื่องแบตฯ ซดฮ้วบๆเหมือนกินของฟรีเลย

* Hi-Resolution ตัวนี้เป็นคนเสี้ยนและหื่นกระหายส่วนตัว ผมชอบใช้จอที่มี DPI สูงๆมาก อย่าง MSI GE60 ก็ถือว่าเยอะนะเล่นเอาความละเอียด 1080p มายัดไว้ในจอ 15" นี้นา

![](https://lh4.googleusercontent.com/-JOOPdf52Mro/VB2hyhH1MRI/AAAAAAAAJxQ/j-oD2SX_OG4/w808-h1078-no/IMG_20140920_163805.jpg)

### ไหนลองเล่าชีวิตหลังจากนั้นซิ

จากกระเป๋าน้ำหนักเกือบ 4 กิโลฯ ตอนนี้เหลือแค่ไม่เกิน 2 กิโลฯ การแบกเป้ปั่นจักรยานทำได้สะดวกคล่องตัวขึ้นเยอะมาก ความระแวงในการหาที่ชาร์จก็หมดไปด้วย เพราะตอนนี้ขยายเวลาทำงานจาก 1.5 ชม. มาเป็นเกือบ 9 ชม.

### แต่มันก็ไม่สวยงาม

มันเกือบจะจบสวยเหมือนในละครหลังข่าวภาคค่ำแล้ว เพราะจุดด้อยสำหรับผมมันเกี่ยวกับรูข้างเครื่องเนี้ยแหละ

1. **ไม่มี Ethernet Port** โน้ตบุ๊คบ้าอะไรราคาเกือบครึ่งแสนแต่เสียบสายแลนไม่ได้ เข้าใจว่าทางบริษัทต้องการขาย Wireless Solution แต่บางประเทศอย่างพี่ไทยมันก็ไม่ได้มีพร้อมนะเฟร้ย ยิ่งกับเน็ตของบางภาควิชาในมหาวิทยาลัยเชียงใหม่การไม่เสียบสายแลนนี้ชิบหายพอกับดำน้ำลึกแล้วไม่ท่อ O2 เลยนะ (ไวเลสกาก) ยังดี(รึเปล่า?)ที่มี External Ethernet Port (ขาย)แยกด้วย แพงเอาเรื่องเหมือนกัน 1,090 บาทกับความเร็วที่ 1Gbps


2. **ไม่มี D-Sub Port** หรือสาย VGA หัวฟ้าขวัญใจโปรเจคเตอร์สูงอายุ แม้จะเข้ายุคสายสัญญาณดิจิตอลกันแล้วแต่จะให้เปลี่ยนหมดก็ไม่ไหว ดังนั้นในบางห้องยังคงเป็นสายแบบนี้ต่อไป ข้อนี้แก้ได้ด้วยการซื้ออุปกรณ์แยก(อีกแล้ว) แต่เอาไว้ก่อนละเถอะตอนนี้ไส้แห้งสุดๆ

3. **Port เชื่อมต่อน้อยโคตร** จะเขียนงี้ก็ไม่ถูกนะเพราะจริงๆเค้ามีมาให้แล้วแต่ดันเป็น Thunder Port ตั้ง 2 รูแล้วกรูจะไปหาอุปกรณ์ที่ไหนมาใช้วะครับ ขอเหลือรูเดียวแล้วเพิ่ม S-Sub แทนได้ป่าว?

สุดท้ายขอบ่นนิดหน่อยว่าปัญหาทั้งหมดทั้งมวลจะหมดไปถ้าตอนนั้นผมซื้อ Thinkpad 

![](https://lh3.googleusercontent.com/-ZgjTAgCYbWc/VB7nmcZIHEI/AAAAAAAAJ0w/kI07_noF8Sg/w808-h1078-no/IMG_20140921_140649.jpg)

### ยาวไปไม่อ่าน ขอสรุปหน่อย

เบา อืด บาง แต่ขูดเลือดขูดเนื้อไปหน่อย บางโปรแกรมยังจำเป็นต้องใช้ฝั่งวินโด้อยู่เลยทำให้นอกจากค่าอุปกรณ์สายต่อพ่วงแล้วยังต้องเสียค่า LC ของ Parallel Desktop อีกจิ๊ดหนึ่ง

แต่ดีและถูกใช้สำหรับชาว Terminal Addict ผู้ชื่นชอบ Command Line อย่างผมเป็นอย่างมาก

