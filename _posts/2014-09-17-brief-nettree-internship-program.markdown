---
layout: post
title: แนะนำ-สรุปฝึกงานบริษัทเน็ตทรี
date: 2014-09-17 21:25:29.000000000 +07:00
---
![](https://lh5.googleusercontent.com/-385GWg1fQJc/U2hJ2ANvPeI/AAAAAAAAFkg/Eh37GuLlDYw/w1140-h855-no/IMG_20140506_093203.jpg)

### บริษัททำอะไร

หลักๆ เน้นให้บริการด้าน Internet Data Center ได้แก่ Web Hosting, Co-Location, VPS (Virtual Personal Server), Dedicated Server นอกจากนั้นยังรับงาน IT Solution อื่น เช่น Website, Custom Programming บลาๆ

### การเดินทาง
* เรือด่วนเจ้าประยา ขึ้นท่าสี่พระยาแล้วเดิน 400 เมตรถึงตึก กสท.
* BTS ลงที่สถานนีสะพานตากสินแล้วเดินเยอะหน่อยประมาณกิโลนิดๆ
* MRT ลงที่สถานนีหัวลำโพงแล้วเดินพอกับ BTS

### ลักษณะงานที่แนะนำ

* System Administrator
* Network Operation Officer
* Server & Service Implementor
* Web & API Programming

### ไปแล้วมีอะไรให้ทำบ้าง

เหมาะกับคนที่ชอบคลุกคลีกับเครื่องเซิฟเวอร์และห้องแอร์เงียบเฉียบ ด้วยลักษณะงานในสถานที่เฉพาะโอกาสได้พูดคุยกับผู้คนปกติน้อยมาก วันๆอยู่กันแต่พวก Geek นั้นแหละ มีช่วงผ่อนคลายคือพักเที่ยงได้ขึ้นไปสูดอากาศที่ศูนย์อาหารชั้น 6 ถ้าดวงดีจะได้ทั้งวิวแม่น้ำเจ้าพระยาและสาวสวยโต๊ะข้างๆ แต่ด้วยอัตราส่วนที่พนักงานหญิงมีมนุษย์ป้ามากกว่าจึงมักเกิดโชคร้ายบ่อยกว่าโชคดี

หน้าที่งานแล้วแต่จะร้องขอเลย ระยะแรกมีการเทรนงานให้เหมือนบริษัททั่วไปแต่เน้นการเรียนแล้วลองทันที เชื่อว่าไม่น่าเกิน 2 สัปดาห์จะพร้อมบริการอย่างเต็มรูปแบบถ้าไม่โดนจู่โจมโดยคุณลูกค้าผู้น่ารักก่อนนะ

ที่เด็ดสุดเห็นจะเป็นคอร์สติวตัวต่อตัวกับพี่ CEO สุดเฟี้ยวเงาะที่พร้อมจะเคาะสนิท Resume ให้เด่นประกายบนโต๊ะฝ่ายทรัพยากรมนุษย์ทันทีที่ส่งไปสมัครงาน ส่วนนี้ผมเซอร์ไพรส์และถูกใจมากเพราะโอกาสแบบนี้ถึงจ่ายเงินเรียนก็ใช่ว่าจะได้ตัวต่อตัวกับผู้สอนที่มีประสบการณ์ระดับเน้นๆ

### ความรู้ที่จำเป็น
* Hardware **2/5** ไม่ต้องลึกแต่เอาพื้นฐานให้แน่น รวมทั้งเรื่องไฟฟ้าด้วย
* Network **4/5** TCP/IP ขอแบบแป๊ะถามได้ตอบได้เหมือนอับดุลห์
* Information System **5/5** อันนี้จำเป็นแต่เน้นรู้กว้างๆ รู้จักเทคโนโลยีของใหม่เยอะหน่อย ถ้าเคยได้ลองทำมาก่อนจะเทพมาก
* Computer Intelligent **1/5** เอาคราวๆ ถ้าจะอ่านเน้น Data Mining, Bot จะดีเป็นพิเศษ
* Programming **2/5** ไม่ต้องระดับประกาฬแต่สามารถศึกษาค้นคว้าภาษาที่ไม่เคยเขียนได้ เน้น Web, Mobile App หรือ API, Servlet ละกัน
* Server OS Experience **100000/5** จำเป็นที่สุดอย่างน้อยควรเคยใช้ทั้ง Windows, Unix ในการให้บริการอะไรซักอย่าง อาจไม่ต้องโหดระดับเปิดหาตังแต่เอาพื้นฐานตามวิชา 261207 ให้คล่องก็เพียงพอ

### สรุปยังไงพี่?

เป็นอีกบริษัทหนึ่งที่น่าไปฝึกประสบการณ์มาก ถ้าน้องมีความสนใจด้านนี้อยู่แล้วแต่ไม่เคยได้ลองของจริงมาที่นี้แล้วจะได้สัมผัสกับของแรงๆมากมาย แต่ขอเน้นหน่อยว่าจะอาศัยการค้นคว้าเพิ่มเติมด้วยตัวเองเยอะเป็นพิเศษ มีช่วงกดดันบ้าง ผ่อนคลายบ้างผสมกันไป สรุปว่าถ้าใครอยากมาดูว่าสายงานนี้เค้าทำงานจริงกันยังไงก็จัดเลยครับ
