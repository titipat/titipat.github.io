---
layout: post
title: แนะนำ-สรุปฝึกงานบริษัทเน็ตทรี
---
![](https://lh5.googleusercontent.com/-385GWg1fQJc/U2hJ2ANvPeI/AAAAAAAAFkg/Eh37GuLlDYw/w1140-h855-no/IMG_20140506_093203.jpg)

ผมได้มีโอกาสไปฝึกงานกับที่บริษัทเน็ตทรีช่วง March - May 2014 จึงเอนทรีนี้จะเป็นสรุปการฝึกงานที่นี้ครับ

### บริษัททำอะไร

หลักๆ ให้บริการ Internet Data Center ได้แก่ Web Hosting, Co-Location, VPS (Virtual Personal Server), Dedicated Server และยังรับงาน IT Solution อื่น เช่น Website development เป็นต้น

### การเดินทาง
* เรือด่วนเจ้าประยา ขึ้นท่าสี่พระยาแล้วเดิน 400 เมตรถึงตึก กสท.
* BTS ลงที่สถานนีสะพานตากสินแล้วเดินเยอะหน่อยประมาณกิโลนิดๆ หรือต่อพี่วินมอเตอร์ไซค์แต่แพงหน่อย
* MRT ลงที่สถานนีหัวลำโพงแล้วเดินพอกับ BTS หรือต่อรถเมล์ไม่น่าเกิน 10 บาท

### ลักษณะงานที่แนะนำ

* System Administrator
* Network Operation Officer
* Server/Service/Solution Implementor
* Web-based development

### ไปแล้วมีอะไรให้ทำบ้าง

เหมาะกับคนที่ชอบคลุกคลีกับเครื่องเซิฟเวอร์และห้องแอร์เงียบเฉียบ ด้วยลักษณะงานและสถานที่เฉพาะด้าน โอกาสได้พูดคุยกับผู้คนปกติจึงน้อยมาก ส่วนใหญ่จะเป็นด้าน Technical เสียมากกว่า 

หน้าที่งานน่าจะแล้วแต่ความต้องการที่เรายื่นไปตอนแรก แต่ทุกคนน่าจะได้ลองงานรับลูกค้า มีการเทรนงานให้แต่เน้นว่าสอนรอบเดียวแล้วให้ลองทำเลย ไม่น่าเกิน 2 สัปดาห์ก็คงจะเป็นงาน จะถูกจู่โจมโดยคุณลูกค้าผู้น่ารักบ้างทำให้ได้ฝึกการรับมือเคสแปลกๆ

ถ้าโชคดีได้คอร์สติวตัวต่อตัวกับ CEO พร้อมเคาะสนิมการเขียน Resume, CV ให้ดูดีเมื่อส่งไปสมัครงาน ผมชอบส่วนนี้มากเพราะใช่ว่าจ่ายเงินแล้วจะได้เรียนตัวต่อตัวกับคนสอนที่มีประสบการณ์จริงๆ

### ความรู้ที่จำเป็น
* Hardware **2/5** ไม่ต้องลึกแต่เอาพื้นฐานให้แน่น รวมทั้งเรื่องไฟฟ้าด้วย เว้นแต่สนใจด้าน Things
* Network **4/5** เพราะ Provider ต้องทำงานเกี่ยวกับส่วนนี้อยู่แล้ว ขอแบบถามมาตอบได้เหมือนอับดุลห์
* IT Solutions **5/5** คิดว่าจำเป็นที่สุด รู้จักเยอะหน่อยก็ได้ เพราะเราจะได้มีตัวเลือกในการแก้ปัญหาต่างๆ
* Computer Intelligent **1/5** เอาคราวๆ ถ้าได้ Data analytics, Data mining หน่อยก็น่าจะมีโอกาสทำโปรเจคน่าสนใจ
* Programming **2/5** ไม่ต้องเทพระดับประกาฬ แต่ขอให้เรียนรู้ด้วยตัวเองเป็น
* Server OS **5/5** จำเป็นที่สุดอย่างน้อยควรเคยใช้ Windows server, Linux ในการให้บริการอะไรซักอย่าง เอาพื้นฐานตามวิชา 261207 ให้คล่องก็น่าจะเพียงพอแล้ว

### ว่าด้วยเรื่องอาหารการกิน

มีศูนย์อาหารบริการที่ชั้น 6 ราคาประหยัดกว่าข้างนอกนิดหน่อย ถ้าดวงดีจะได้เห็นทั้งวิวแม่น้ำเจ้าพระยาพร้อม นศ. สาวฝึกงานโต๊ะข้างๆ แต่ด้วยอัตราส่วนพนักงานหญิงวัยกลางคนมีมากกว่า จึงอธิบายโอกาสพบเจอได้ตามความน่าจะเป็น หรือจะเดินออกไปที่ซอยด้านนอกก็มีอีกหลายร้านให้เลือก

### สรุป

เป็นอีกตัวเลือกของการฝึกงานที่น่าสนใจ ถ้ามีความสนใจด้านนี้อยู่แล้วแต่ไม่เคยหรืออยากลองของจริง มาฝึกงานที่นี้ตอบโจทย์แน่นอน แต่ขอเน้นว่าจะอาศัยการค้นคว้าด้วยตัวเองเยอะเป็นพิเศษ มีช่วงกดดันบ้าง ผ่อนคลายบ้างผสมกันไป สรุปว่าถ้าใครอยากมาดูว่าสายงานนี้เค้าทำงานจริงกันยังไงก็ลองเอาเป็นตัวเลือกดูครับ

ปล. ตอนผมไปไม่ได้ขอค่าเบี้ยเลี้ยงนะ