---
layout: post
title: กินร้านติ่มซำร้อนๆตามด้วยไอศกรีมเย็นๆ
date: 2014-03-20 13:28:21.000000000 +07:00
---
สวัสดีครับเอนทรี่นี้จะพาไปกินๆๆครับ แน่นอนสาเหตุก็มาบรรดาเหล่าผองเพื่อนของผมนั้นเอง ที่แรกที่ไปกันคือร้านติ่มซำ [Chic's Dimsum](https://foursquare.com/venue/19168313) แต่อ๊ะ แต่ร้านนี้ไม่ใช่ร้านติ่มซำธรรมดาๆนะครับ จุดเด่นของที่นี้คือความสดใหม่ครับเมื่อเดินเข้ามาในร้านจะพบกับตู้แช่เย็นที่มีบรรดาติ่มซำหลากหลายแบบให้เลือกกันชนิดที่เรียกว่าตาลายเลย

![IMG_0529](http://farm6.static.flickr.com/5227/5669779272_39594eeb45.jpg)

ต่อจากนั้นบรรดาติ่มซำที่เราเลือกไปก็จะถูกนิึ่งกันสดๆที่หน้าร้านกันเลย นอกจากนี้ที่นี่ยังมีบริการ WiFi ให้เล่นฆ่าเวลานิ่งติ่มซำกันด้วย ระหว่างรอมีกลิ่นหอมๆจากหม้อ(!?)นึ่งติ่มซำหน้าร้านลอยมาทำให้ผมกับเพื่อนๆน้ำลายไหลไปตามๆกัน มันหอมมากๆ 

![IMG_0523](http://farm6.static.flickr.com/5270/5669207987_d72989dca0.jpg)

ไม่นานนัก ก็ได้<span style="text-decoration: underline;">**เวลากิน**</span>แล้วครับ (จขบ.รอเขียนคำนี้มานานล่ะ) กับติ่มซำร้อนๆแบบยกมาทั้งเข่งกันเลยทีเดียว

ผมเองก็ไม่รอช้าครับ เนื่องจากการกินอาหารของพวกผมเป็นไปตามสมการ <span style="text-decoration: underline;">**ค่าอาหาร/จำนวนคน**</span> ดังนั้นต้องรีบกินครับ ผมเคยได้ยินว่าติ่มซำต้องกินแบบร้อนๆ แต่วันนี้ผมขอเพิ่มไปอีกคำด้วยละกันครับว่าต้อง **<span style="text-decoration: underline;">ทำสดๆและกินตอนร้อนๆ</span>**

![IMG_0538](http://farm6.static.flickr.com/5148/5669779552_7028a8c97d.jpg)

หลังจากนั้นต้องตามด้วยของหวาน และของหวานเย็นๆสำหรับหน้าร้อนมันต้องไอศครีมและถ้าพูดถึงไอศครีมอร่อยๆในตัวเมืองเชียงรายก็ต้องที่นี่เลย [ไอศครีมลุงชม](https://foursquare.com/venue/7446623) ตัวอย่างเช่นข้างบนนั้นถ้วยของเพื่อนผม ไอศครีมกะทิ 4 ลูก พร้อมโรยหน้าต่างๆ ในราคาแค่ 35 บาท เดี๋ยวนะ! จขบ.พิมพ์ผิดรึเปล่า ไม่ผิดหรอกครับถ้วยนั้น 35 บาทจริง

เรียกได้ว่าเป็นสุดยอดไอศครีมสุดฮิตของเด็กเชียงรายเลยก็ว่าได้ครับ

#### สรุปค่าเสียหายในวันนี้

*   ร้าน [Chic's Dimsum](https://foursquare.com/venue/19168313) หารกันกับเพื่อนแล้วหัวละ 105 บาท
*   ร้าน [ไอศครีมลุงชม](https://foursquare.com/venue/7446623) แยกกันจ่าย 25 บาท

สำหรับเรื่องราวของวันนี้ก็มีเพียงเท่านี้ครับ ส่วนใครที่สนใจอยากไปลองชิมลองทานกันผมใส่ลิงค์แผนที่ผ่าน foursquare ให้ที่ชื่อร้านเรียบร้อยแล้วครับ แต่ไม่แน่ใจว่าแผนที่ [ร้านไอศครีมลุงชม](https://foursquare.com/venue/7446623) ถูกหรือเปล่ายังไงก็ลองดูละกันครับ (เพราะว่าบางครั้ง จขบ. มีความสามารถในการหลงทางสูงมาก)
