---
layout: post
title: day4 วันที่ฉันเป็นหวัด
date: 2014-03-27 22:51:45.000000000 +07:00
---
6.00 ตื่นเช้าเหมือนเช่นทุกวันแต่รู้สึกแปลกๆ
7.00 ออกบ้านคล้ายกับทุกวันแต่รู้สึกตัวหนักๆ
7.15 ถึงถนนใหญ่เริ่มเอะใจเพราะโลกหมุนๆ

พอเอาหลังมือแตะหน้าผากแค่นั้นแหละร้อนจี๋เลย นี้ผมเป็นหวัดเหรอเนี้ย ผมที่แทบจะเดินเป็นชีวิต ปั่นจักรยานเป็นปัจจัย 5 เนี้ยนะ ดังนั้นแทบจะเป็นไม่ได้เลยครับที่จะเป็นหวัดเพราะอ่อนแอเอง 

แต่เหตุมันเกิดจากวันก่อนผมขึ้น BTS แล้วระหว่างนั้นโดนมนุษย์คุณป้าไอใส่หน้าเต็มๆ ความรู้สึกตอนนั้นจำได้แม่นเลย ระอองของน้ำที่กระเด็นมาอย่างมีทิศทางคล้ายไบก้อนประป๋องสองหัวฉีด รวมกับกลิ่นผัดกระเพราะแสนยั่วยวน 

ตอนเช้านี้เวียนหัวมากๆ ให้เดินก็แทบจะล้มในทีทัน แต่มาคิดๆดูแล้วก่อนหน้าที่ตอนผมดื่มหนักๆมึนกว่านี้เยอะ ดังนั้นเป็นหวัดแค่นี้สบายมาก

เข้าเรื่องฝึกงานกันบ้างดีกว่า เปิดประตูเข้าไปปุ๊ปเจอกับอีเมลแจ้งเตือนสถานะการ bandwidth ของ switch ตัวหนึ่งเต็มกล่องขาเข้า ด้วยความมือใหม่ของเราก็แน่นอนว่าต้องรีบวิ่งไปกริ๊ดกร๊าดให้รุ่นพี่ช่วยดูให้ แต่สุดท้ายก็ไม่มีอะไรเกิดขึ้นเพราะมันป็นการเตือนว่าน้อยกว่าปกติเฉยๆ ไม่ได้เกิดสถานะการใดๆทั้งสิ้น

ตกบ่ายมากสิ่งที่ผมเกรงกลัวที่สุดก็เกิดขึ้น ผมต้องรับโทรศัพท์ลูกค้าเองครับ โอ้วคุณพระนี้มันหายนะชัดๆเลย แค่คุยกับเพื่อนก็กุมขมับแล้วนี้ต้องมาคุยกับคนอื่นแถมทางโทรศัพท์ด้วย หนูกลัววว

ตามคาดครับหลุดนั้นเอง รับโทรศัพท์อย่างดิบดี แต่เกิดสะดุดเพราะเค้าขอสายพี่คนอื่นโดยผมรู้เคยชื่อเล่นทำให้จุดนี้เกิดสะดุดต้องแอบแถมพี่เลี้ยงที่อยู่ข้างๆ ตอนนั้นเองผมลืมปิดไมค์อีกนั้นคือพลาดจังหวะแรก ต่อมาพอลูกค้ารู้ว่าคนที่จะขอคุยด้วยไม่อยู่จึงรีบตัดบทเพื่อวางสาย จุดที่สองที่พลาดก็เกิดขึ้นถามเพราะลืมถามชื่อของลูกค้าเลยได้ไปแค่บริษัทกับเบอร์ติดต่อกลับ แต่หลังจากนั้นได้คุยกับพี่ๆแล้วทุกคนต่างบอกเหมือนกันทุกคนเลยว่ารับโทรศัพท์ครั้งแรกก็มันพลาดกันทุกคนแหละ

ตกเย็นมาแทบกริ๊ด ผมฝึกงานมา 4 วันเพิ่งจะได้เจอกับเจ้าของบริษัทหรือ CEO ครับ พี่แกเป็นเฮฮามาก จะเรียกว่าเกรียนตัวพ่อเลยก็ได้ แล้วแปลกมากที่ผมเข้ากับพี่เข้าได้ค่อนข้างดีเลยนะ เพิ่งจะกันครั้งแรกแท้ๆแต่ก็กลับตบมุขกันกระจาย

ส่วนงานศึกษาค้นคว้าวันนี้ได้มาสองเรื่องครับคือ Linux KVM ทีแรกก็นึกว่าเป็นเครื่องที่เกี่ยวกับเม้าส์-คีบอร์ดที่ไหนได้มันก็คือการทำ virtual linux บน linux อีกทีนั้นแหละ ตัวโปรแกรมส่วนใหญ่ถ้าจะเอาให้เจ๋งเลยต้อง cli จริงๆแบบ gui ก็มีนะแต่ไม่โหดเท่าพวก Virtual Box, VMware ส่วนที่จะแพ้เจ้าอื่นได้คือมันต้องทำมือเองหมดเลยอะ แทบจะไม่มี tools หรือ wizard เลยด้วยซ้ำ อีกอย่างนะทำ snapshot ยากพอสมควรถ้าจะให้เป็นระบบ

อีกตัวหนึ่งคือ Flashcache มันคืออัลกอริธึมการทำ caching บน solid state drive เท่าที่ลองอ่านแล้วก็เหมือนกันทำ caching ทั่วไปแหละเพียงแค่เน้นใช้ประโยชน์จากความเร็ว access time และ transfer rate ของ SSD เท่านั้นเอง ก่อนกลับผมพึ่งจะใช้เป็นดังนั้นการทดประสิทธิภาพเก็บไว้พรุ่งนี้ละกันเนอะ
