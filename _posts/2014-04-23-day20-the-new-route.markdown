---
layout: post
title: day20 เส้นทางใหม่ มุดท่อ ฝึกงานครึ่งทางแล้ว
date: 2014-04-23 20:54:22.000000000 +07:00
---
เรื่องราวของการเดินทางด้วยรถเมล์สายใหม่ การมุดช่องระบายอากาศมันหนาวเหน็บ และวันนี้ผมฝึกงานมาได้ครึ่งนึงแล้วครับ ฉลองๆๆๆ

![](https://lh6.googleusercontent.com/-MzSw3-Rch0A/U1cc6_otwwI/AAAAAAAAFJE/r8TyDtoe6-o/w1153-h865-no/IMG_20140423_080727.jpg)

เปิดเรื่องแรกด้วยอีกหนึ่งการค้นพบครั้งใหญ่ ผมเพิ่งจะค้นพบรถเมล์สาย 57 ที่จะพาผมเดินทางจากตลาดบางขุนศรีไปท่าน้ำคลองสานในราคาเพียง 8 บาทตลอดสาย เดิมทีตอนเช้าผมใช้วิธีเรียกพี่แท๊กซี่เอาเร็วดีไปถึงที่ทำงานแล้วเหงื่อไม่ออกด้วย แต่ก็ต้องแลกด้วยค่าบริการราว 80 บาท

ถูกและดีไม่มีในโลก ยอมรับเรื่องราคาว่าเป็นมิตรมากกลับกันผมว่าทำลายทั้งสุขภาพกายแล้วก็สุขภาพใจไปพร้อมๆกันด้วยนะเออ เพราะต้องใช้เวลาเกือบหนึ่งชั่วโมงเต็มในเมืองที่คลุ้งไปด้วยฝุ่นควัน ไหนจะอากาศที่ร้อนแรงของกรุงเมพ แถมยังมีเสียงบ่น เสียงคน เสียงแตรรถ เสียงเครื่องยนต์ที่ขับๆเบรกๆอยู่นั้นแหละ คิดซะว่าเป็น trade-off ละกัน

![](https://lh6.googleusercontent.com/-DUizGKQ4apk/U1cdVS5lO3I/AAAAAAAAFHg/4G8Fg-Rc4Rs/w1153-h865-no/IMG_20140423_080908%257E2.jpg)

ระหว่างทางได้พบกับภาพสะเทือนใจคนใช้จักรยานเป็นที่สุด พี่จักรยานพับคันนึงต้องไปผิดกฏต้องปั่นบนทางเท้าเมื่อถูกเหล่าผู้ใช้จักรยานยนต์แย่งสิทธิเลนจักรยานของเขาไป ผมถ่ายรูปพี่จักรยานไม่ทันเพราะผมเองก็กำลังตะลึงกับภาพจักรยานโดนแมงกาไซต์ไล่ ภาพข้างบนนั้นเป็นหลังเกิดเหตุการณ์ที่ว่า

เข้าเรื่องฝึกงานกันหน่อย เช้านี้มีลูกค้า hot swap มาประปรายเรียกว่ามาให้หายเหงาก็ได้มั้ง ผมเลยนั่ง[แปลทวีเตอร์](https://translate.twitter.com/) ไปเรื่อยๆเพราะคงทำงานอื่นมากไม่ได้อยู่ดี

หลังทานข้าวลองเล่น Ruby on Rails กันซักหน่อย โดยผมลองเขียน project blog เล่นๆดูหนึ่งตัวน่ารักมาก ความประทับใจเอาไปเลยเต็มๆ มันเป็นอะไรที่เหมาะกับผมมาก web platform ที่ไม่ต้องใช้ web server รองรับ sqlite แถมเป็น MVC ด้วย สุโก้ยไปเลย รอฝึกงานเสร็จก่อนเหอะจะนั่งเขียนบล๊อคใช้เองละ

![](https://lh4.googleusercontent.com/-Xcn3XvY7oXg/U1du6RzYtpI/AAAAAAAAFIs/TeAyoWhz5cw/w1176-h865-no/IMG_20140423_144146.jpg)

อีกหนึ่งเควสของวันคือย้ายตู้ครับ ดีที่เป็นตู้เปล่าเฉยๆเพราะลูกค้าเอาเครื่องออกไปหมดแล้ว ทีแรกก็คิดงั้นนะแต่ความจริงแล้วต้องทำความสะอาดด้วย โดยเฉพาะการดูดฝุ่นเพราะว่ากับระบบแอร์ห้องปิดแล้วฝุ่นนี้เป็นศัตรูตัวอันตรายเลยที่สามารถสร้างความเสียหายได้พอๆกับนิวเคลียร์ (เวอร์ครับไม่ต้องจริงจังมากก็ได้) แต่งานทำความสะอาดผมก็ไม่ได้รังเกียจเลยนะ ยิ่งเป็นอุปกรณ์ที่เราใช้หากินด้วยผมจะทะนุถนอมเป็นพิเศษเลยด้วย

![](https://lh6.googleusercontent.com/-7tTOSB4S6wM/U1dwK_lbzZI/AAAAAAAAFI0/iWb7z38mKaA/w1153-h865-no/IMG_20140423_144720.jpg)

เคลียร์พื้นที่ด้านบนหมดแล้วได้เวลามุดท่อไปโลกใต้ดิน ที่นี่ใช้ระบบการวางสายไฟข้างใต้ แล้วก็ใช้พื้นที่ข้างล่างเป็นช่องลมผ่านดังนั้นอุณหภูมิน้องๆหนาวหน้าภาคเหนื่อตอนบนนะเธอ ยิ่งต้องไปอยู่นานๆยิ่งเข้าใกล้เถือกเขาหิมาลัย ภาพที่เห็นเป็นสายสัญญาณเก่าของลูกค้า ต้องลงไปม้วนจัดเก็บให้เรียบร้อย

ก่อนกลับพี่ที่ภาคติดต่อมาเรื่องระบบ MIS ตัวหนึ่งซึ่งเป็นปัญหาชีวิตกับผมมาตั้งแต่เทอมที่แล้ว เพราะ requirement ที่ไม่เคยจะนิ่งเลยทำให้ผมต้องปรับตลอด ไม่รู้นะว่าผมคิดไปเองรึเปล่าแต่รู้สึกว่าเหมือนอีกฝ่ายเค้าเห็นว่าผมเป็นคนใจอ่อนเลยชอบยัดเยียดให้ตลอด จริงๆผมส่งมอบงานไปแล้วหน้าที่จะปรับให้เข้ากับ environment ก็น่าจะเป็นของฝ่ายนั้นแล้วนะ ถ้าผมไม่มีธุระอื่นก็ยินดีช่วยต่อครับ

![](https://lh3.googleusercontent.com/-Hj-mxxQfNwY/U1e3UdquUlI/AAAAAAAAFI8/Ch5K69YrqNA/w1153-h865-no/IMG_20140423_181558.jpg)

ปิดท้ายด้วยการฉลองครึ่งทางฝึกงาน แผนการฝึกงานคร่าวๆของผมนั้น 45 วัน แต่เนื่องจากลืมนับวันหยุดพอบวกลบแล้วจึงเป็น 40 วันพอดี ผมเลยเดินมากินหมี่ฮ่องเต้ที่ตลาดคลองสาน รสชาตเป็นหมี่เหลืองเส้นนุ่มๆทางกับไก่ตุ๋นที่ความหนึบกำลังพอดี รวมกับเหล่าตระกูลผักชีทั้งหลายเลยได้กินหอมเตะจมูกแถมช่วยแก้เลี่ยนได้ดี ทั้งหมดนี้เพียง 35 บาทเท่านั้น
