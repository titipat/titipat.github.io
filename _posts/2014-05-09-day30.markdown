---
layout: post
title: day30
date: 2014-05-09 21:06:47.000000000 +07:00
---
![](https://lh3.googleusercontent.com/-RhSpTV80kAg/U2rO8Dq4EoI/AAAAAAAAFqQ/cMRHhgS3vBE/w1153-h865-no/IMG_20140508_071548.jpg)

สวัสดีวันพืชมงคล วันที่ชาวบ้านเค้าหยุดกันแต่บริษัทฉันไม่หยุดด้วย ก็ไม่เป็นไรครับหยุดเยอะเดี๋ยวก็ไปนั่งเบื่ออยู่บ้านสู้มาหาอะไรทำดีกว่า รถค่อนข้างโล่งแบบเห็นได้ชัดเล่นเอาผมถึงออฟฟิศตั้งแต่ 6.58 น.

วันนี้ทุกอย่างมันเหมือนเดิมมากๆ รับโทรศัพท์ รับลูกค้า walk-in ประสานงาน ส่งเรื่อง ทุกอย่างมันเริ่มคงเส้นคงวาแล้วดังนั้นจะขอเริ่มไร้สาระเลยนะ

![](https://lh4.googleusercontent.com/-iY6peX2yZF8/U2xn_82h72I/AAAAAAAAFqI/CaqS4DDxEA8/w1145-h865-no/IMG_20140509_122835.jpg)

ทุกวันศุกร์บริเวณไปรษณีย์บางรักจะมีตลาดเที่ยง บรรดาหมู่เฮาชาวเน็ตทรีเลยเปลี่ยนบรรยายกาศลงไปหาอะไรกินข้างล่างทุกวันนี้ของสัปดาห์ แต่งวดนี้มีเฉาก๋วยเย็นๆติดมือมาหนึ่งถ้วยเพราะอากาศมันร้อนจริง ต้องขอดับร้อนหน่อย

เนื่องจากวันนี้มีการเดินทางไกลของคุณลุงกำนันก็ยังพอให้ตื่นเต้นได้บ้าง เพราะคือครั้งหนึ่งลุงแกเคยมาเยี่ยมอาคาร กสท.แห่งนี้แล้วเน็ตล่มไปค่อนประเทศ ก็เลยรู้สึกว่าถ้าลุงมาอีกทีจะมีอะไรชิบหายเกิดขึ้นอีกบ้างล่ะเนี้ยแต่ดีที่ยังไม่มาวันนี้(แต่วันหลังไม่แน่)

![](https://lh3.googleusercontent.com/-pDhNi8hJZmk/U2zANvhkRUI/AAAAAAAAFp4/qJ3LwrVbuSw/w1153-h865-no/IMG_20140509_170132.jpg)

ตอนเย็นแวะไปเดินงาน Thailand Comic Con ซักนิดด้วยความหวังว่าเข้าไปมันคงจะได้กลิ่นอายเหมือนงานญี่ปุ่นบ้าง แต่แล้ว...เงิบมันแต่กลิ่นอายทางตะวันตกทั้งนั้นเลย ฟิกเกอร์จากหนังล้วนๆ ร้านค้าจากญี่ปุ่นส่วนใหญ่ก็มาแนวสั่งจองของทั้งนั้น แบบว่ามันไม่ถูกใจวัยรุ่นวู่วามอะ แถมยังไม่มีโดจินเซอร์เคิลใดๆเลย มีแต่ขายของที่ละลึกซะเกินครั้ง ยังดีที่พอมีค่ายหนังสือของไทยเองขนการ์ตูนมาให้ได้สัมผัสกลิ่นคำว่า Comic นิดนึง

![](https://lh5.googleusercontent.com/-Zb6RXS2oyEQ/U2zAE4_6zJI/AAAAAAAAFqA/XOOCy6ll07I/w649-h865-no/IMG_20140509_170542.jpg)

ความรู้สึกคือไม่ประทับใจเลย เพราะชื่องานกับสิ่งที่อยู่ข้างในมันไม่ตรงกันเลยอะ งวดหน้าขอบายเลยครับ
