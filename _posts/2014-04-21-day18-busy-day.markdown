---
layout: post
title: day18 busy day
date: 2014-04-21 22:37:32.000000000 +07:00
---
เช้าวันนี้ผมได้โทรศัพท์กระหน่ำมาหลายสายพอสมควร แต่เป็นงานรับเรื่องแล้วส่งต่อทั้งหมด ผมว่าคุยโทรศัพท์กับคนอื่นมันก็ไม่ได้เลวร้ายเสมอไป ติดปัญหาก็คงเวลารับโทรศัพท์ลูกค้าที่ไม่ค่อยมีพื้นฐานไอที เพราะต้องเสียเวลาอธิบายนานหน่อย ส่วนตัวผมที่คุยกับคนอื่นไม่รู้เรื่องอยู่แล้วก็ต้องเพิ่มความพยายามเข้าไปมากกว่าคนอื่นอีกหนึ่งระดับ

ความรู้พื้นฐาน NOC ก็สำคัญนะ ถ้าเราฟังแล้วรู้เลยว่าลูกค้าต้องการอะไรการประสานงานจะเร็วมาก หรือบางครั้ง NOC สามารถลงแก้ปัญหาเองได้เลยเมื่อทำเป็นแต่ต้องได้รับคำอนุญาตจากคนที่รับผิดชอบนะ ห้ามทำโดยพลการเด็ดขาด ดังนั้นอย่าคิดว่า NOC เป็นแค่คนนั้นเฝ้านะครับ คนที่เก่งๆแล้วทำหน้าที่นี้มีเยอะเหมือนกันน้าา

เริ่มรับโทรศัพท์คล่องแล้ว เริ่มรับลูกค้าลื่นไหล แล้วความพอดีล่ะเป็นไงบ้าง ขอพูดถึงความพอดีหน่อยละกัน มันคือความพอดีที่เกี่ยวกับหน้าที่ของเราว่าจุดไหนควรพยายามให้มันสูงขึ้น และจุดไหนอย่าให้เกินเส้นนั้นไป หลังจากนั้นผมใช้เวลาช่วงพักกลางวันนั่งนึกดูแล้วก็ได้ข้อสังเกตตัวเองมานิดหน่อย

อย่างแรก ผมชอบคิดมากไปเอง แค่ลูกค้าสายแลนหลุดผมสามารถจินตนาการได้ถึงขั้น NIC (Network Interface Card) พังได้ เป็นความฟุ้งซ่านส่วนตัวเท่านั้นล้วนๆ อันนี้ต้องปรับโดยคิดอะไรที่มันเป็นปกติไว้ก่อน อย่าคิดท่ายาก

อย่างที่สอง บางครั้งผมใส่ความคิดเห็นส่วนไปซะงั้น คนเรามีความชอบไม่เหมือนกันเป็นเรื่องธรรมดา เช่น ถ้าให้แก้ text file ผมมักจะแนะนำให้แก้ผ่าน cli (command line interface) เพราะผมใช้จนชินแล้ว แต่คนอื่นเค้าอาจจะอย่างใช้ gui (graphic user interface) ก็ได้ อันนี้มันชอบใครชอบมัน

ตอนบ่ายก็งานใหญ่หน่อย เพราะมีลูกค้าย้ายเครื่องออกทั้งตู้ ตามระเบียบแล้วเมื่อมีการนำเครื่องเข้าออกต้องมีการทำเอกสารเป็นหลักฐานไว้ แต่ผมก็ดันไว้ใจลูกค้ามากเกินไปเพราะคิดว่าหลังยกของเสร็จแล้วเค้าคงจะมาเขียนเอง แต่เอาเข้าจริงหายเงียบซะงั้น สงสัยผมคงต้องทำตัวเป็นคนเข้มงวดให้มากขึ้นแล้วล่ะ ไม่งั้นสุดท้ายคนที่ต้องมาซวยคือผู้ที่ตรวจเอกสารเองนั้นแหละ (ซึ่งนั้นคือผม)

ก่อนกลับนั่งปรับ resume ต่ออีกหน่อย พยายามจะทำให้ได้ดีที่สุดก่อนท้ายสัปดาห์แล้วลองเอาให้พี่ๆเค้าได้วิจารณ์ดูซักที
