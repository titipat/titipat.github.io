---
layout: post
title: day34 งานเอกสารสำหรับเด็กฝึกงาน
date: 2014-05-15 20:25:47.000000000 +07:00
---
ไม่ว่าคุณจะทำงานแผนกไหนแต่ด้วยพื้นฐานของเหล่ามนุษย์เงินเดือนแล้วยังไงก็หนีงานเอกสารไม่พ้นหรอก วันนี้ผมเลยจะมาแนะนำว่าก่อนที่จะมาฝึกงานเนี้ยควรจะทำอะไรเป็นบ้าง

![](https://lh6.googleusercontent.com/LT9isx-UTnaMWbEMEvjC3VS_EVnJN8KR20CiPLDchIg=w1153-h865-no)

##Word, Pages
สุดยอดของพื้นฐานทั้งหมดทั้งปวง ผมมั่นใจว่าทุกคนเคยเรียนมาตั้งแต่สมัยมัธยมแล้ว แต่ให้เพิ่มเรื่อง style มาซักหน่อยเพื่อการจัดรูปแบบที่เป็นระเบียบ, การปริ้นซองจดหมายด้วยฟังก์ชั่น envelope, การเพิ่มเลขหน้า, การทำสารบัญอัตโนมัติด้วยฟังก์ชั่น table of content, การเพิ่ม dialog-chart-smartart, ถ้าไม่ยากจนเกินไปศึกษาเรื่อง auto-save กับ revision ซักนิดจะทำให้ชีวิตคุณสะดวกขึ้นมาก

##Excel, Spreadsheet
แน่นอนว่าต้องเป็นฟังก์ชั่นต่างๆ เช่น สถิติ, การเอากราฟมาแสดงผล การทำแผนภูมิทั้งหลาย อยากเทพหน่อยให้ลองศึกษาพวก condition if-else ไว้ด้วยจะดีมาก

##PowerPoint, Keynote
ตัวนี้ไม่น่าห่วงเท่าไหร่ เพราะมั่นใจว่าระหว่างเรียนมาเกือบสาม-สี่ปีในรั่วมหาลัยคุณต้องเคยใช้เพื่อนำเสนอการบ้านอะไรซักอย่างละว่ะ อยากโหดหน่อยลองศึกษา presentation mode แบบแยกจอ, การใส่คอมเม้น, การเล่น mouse pointer ซักนิด แต่ถ้าใครเคยใช้พวกเหล่านี้มาก่อนแสดงว่าคุณเข้าขึ้นเทพแล้วล่ะ


![](https://lh3.googleusercontent.com/-7fj6HD6WMks/U3RYg8SPUQI/AAAAAAAAF5Y/lIUAVk_BJWk/w1153-h865-no/IMG_20140515_130126.jpg)

##All-In-One Printer

ร้อยละ 99.99 ของออฟฟิศในปัจจุบันน่าจะเปลี่ยนมาใช้พวกนี้หมดแล้ว ด้วยความสะดวกสบายว่าเครื่องเดิมทำได้ทุกอย่าง ตั้งแต่สแกน ถ่ายเอกสาร ปริ้นงาน ส่งแฟ็กซ์ หรือถ้าเครื่องไหนเทพหน่อยปริ้นไฟล์จากเมลได้โดยตรงด้วยแหละ

เชื่อไหมว่าผมเป็นวิศวะคอมที่ใช้เครื่องถ่ายเอกสารไม่เป็นเลย ดังนั้นวันแรกที่ผมไปฝึกงานแล้วโดนสั่งให้มาถ่ายเอกสารถึงกับยื่นงงในดงกองกระดาษ แต่จุดนี้ไม่ใช่เรื่องใหญ่มากมายครับ ถ้าไม่เป็นก็บอกไปตรงๆเลยว่าไม่เป็น เดี๋ยวพี่ๆเค้าจะสอนให้เองแหละ รับรองว่าถ้ากล้าถามไม่นานหรอกคุณจะเป็นอีกหนึ่งทวยเทพผู้ใช้เครื่องเอกสารที่โหดไม่แพ้คุณป้าร้านถ่ายเอกสารหน้ามหาลัย

##อย่าอายที่จะถามเมื่อไม่รู้เรื่อง
เด็กสมัยนี้ไม่ค่อยกล้าถามหรอก กลัวเสียฟอร์ม ทำไมผมถึงยกปัญหานี้มาพูดงั้นเหรอเพราะผมเองก็เป็นคนจำพวกนี้แหละและปัจจุบันก็ยังเป็นอยู่แค่เริ่มดีขึ้นเท่านั้นเอง เมื่อก่อนผมจะห่วงเรื่องจุดยืนมากด้วยความที่ผมเป็นไม่มีเพื่อนโรงเรียนเดียวกันมาเรียนวิศวะคอมเลย ครั้นจะไปเผยเรื่องให้เพื่อนแขวะหรือเอาไปแซวส่วนตัวรู้สึกว่ามันน่าอายมาก ต้องพยายามทำเป็นรู้ไปซะทุกเรื่อง แต่สุดท้ายการมายึดติดกับเรื่องไร้สาระแบบนี้จะทำให้เราเสียโอกาสไปเยอะเลย ดังนั้นถามไปเถอะ เดี๋ยวนี้ผมกลายเป็นคนถามจะชาวบ้านเริ่มรำคานด้วยซ้ำไป
