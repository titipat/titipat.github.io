---
layout: post
title: day27 ก็ผมยังเป็นมนุษย์อยู่นิครับ
date: 2014-05-06 21:09:49.000000000 +07:00
---
เห็นชื่อแล้วอย่าเพิ่งเครียดครับ ไม่ได้เกิดดราม่าใดๆทั้งสิ้น แค่อยากจะเขียนเกี่ยวกับความผิดพลาดที่เกิดขึ้นได้ แล้วก็ความผิดพลาดที่ทำให้เรายังมีเป้าหมายต่อไป

![](https://lh3.googleusercontent.com/-DhPGHGAHPVg/U2gytuUh95I/AAAAAAAAFjs/aYoqmThsLPQ/w649-h865-no/IMG_20140506_073635.jpg)

เริ่มต้นการฝึกงานช่วงโค้งสุดท้ายกับอีก 14 วันที่เหลือ อากาศตอนเช้าเป็นอะไรที่ไม่อยากลุกออกจากเตียงเหลือเกิน เพราะมันคือเช้าวันฝนตกไงล่ะ ยังดีที่มันหยดตกตอนผมจะออกบ้านพอดี แต่ผมไม่นิ่งนอนใจหรอกรีบบึ่งออกไปให้ถึงที่ทำงานให้เร็วที่สุดก่อนที่จะเริ่มตกอีกรอบ

เมื่อฝ่ายบัญชีของบริษัทลาคลอดเหล่าผู้ชายทั้งหลายต้องหันหน้ามาผจญกับกองงานเอกสารเอง สนุกเฟี้ยวฟ้าวมะพร้างเงาะมากเลยครับ เป้าหมายวันนี้คือตั้งใจจะตรวจสอบทะเบียนข้อมูลของเครื่องเซิฟเวอร์ว่าถูกต้องกับเครื่องที่วางจริงหรือไม่ ถามว่าทำไมถึงต้องทำซ้ำทั้งๆที่ปัจจุบันมีระบบฐานข้อมูลมากมายคอยช่วย ก็นี้ไงบางครั้งมันก็เกิดข้อผิดพลาดจากคนได้หรือ human error ได้

ในมุมมองของผมความผิดพลาดเนี้ยไม่ใช่จุดด้างพล่อยไปซะหมดหรอก บางครั้งถ้าเราไม่เคยพลาดเลยเราก็จะไม่ได้รู้จักกับข้อด้อยของตัวเองนะ เชื่อเถอะครับว่าคนที่ดู perfect ไปทุกอย่างเมื่อก่อนเค้าต้องเคยหลุดซักรอบแหละ

![](https://lh4.googleusercontent.com/-385GWg1fQJc/U2hJ2ANvPeI/AAAAAAAAFkg/Eh37GuLlDYw/w1153-h865-no/IMG_20140506_093203.jpg)

ด้วยอากาศที่แสนจะหนาวของห้องเซิฟเวอร์ ถ้าไม่ใช่หมีขั่วโลกกลับขาติมาเกิดคงไปนั่งเช็คเครื่องได้ตลอดวันไม่ได้หรอก ส่วนการแก้ปัญหานั้นง่ายมากก็เข้าไปจดข้อมูลตำแหน่งเครื่องลงตาราง spreadsheet ให้หมดแล้วค่อยเอามาเทียบข้างนอกในอุณหภูมิห้องข้างนอกจึงเป็นตัวเลือกที่ดีกับสุขภาพปอดมากกว่า อย่าได้ดูถูกไปนะห้องเย็นนี้แหละทำผมเป็นหวัดอยู่เกือบ 2 สัปดาห์มาแล้วเพราะปรับตัวกับอากาศไม่ทัน นึกภาพข้างนอก 35+ แล้วมาเจอ 20 ดูสิ

ก่อนกลับพี่ NOC มาเน้นย้ำอีกรอบกับกฏระเบียบของ IDC (Internet Data Center) โดยผมโดนเน้นย้ำเรื่อง Restricted Area เพราะเครื่องคอมพิวเตอร์เครื่องนึงอาจจะหมายถึงความมั่นคงในระดับชีวิตเลยก็ได้ ดังนั้นบริเวณนี้เองจะถือว่าเป็นบริเวณห่วงห้ามแบบสุดๆ ในต่างประเทศเค้าให้ความสำคัญระดับเดียวกับสนามบินเลยนะเผลอๆไปอาจจะมากกว่าด้วยซ้ำ ก็หวังว่าพี่ไทยเราจะเพิ่มความปลอดภัยให้เรื่องพวกนี้บ้างในอนาคต ถือว่าเป็นการเรียกร้องของความมั่นคงทางด้านเครือข่ายสื่อสารจากคนใช้คนหนึ่งละกันนะ
