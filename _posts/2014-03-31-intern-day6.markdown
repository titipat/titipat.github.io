---
layout: post
title: day6 หรือว่าผมเริ่มจะเป็นแบบนั้น
date: 2014-03-31 22:52:43.000000000 +07:00
---
<a href="https://www.flickr.com/photos/holykyun/13539596665" title="IMG_20140331_175132 by holykyun, on Flickr"><img src="https://farm6.staticflickr.com/5188/13539596665_8ce870fbd7_b.jpg" width="1024" height="732" alt="IMG_20140331_175132"></a>

เริ่มสัปดาห์ที่สองของการฝึกงาน ผมตื่นเต้นน้อยลง ผมรีบร้อนน้อยลง ผมวางแผนล่วงหน้าน้อยลง และผมเริ่มมีความอดทนน้อยลง คิดว่าคงเกิดจากความคุ้นชินแน่ๆเลยครับ

วันแรกที่ผมใช้ชีวิตที่กรุงเทพฯ ผมถามตัวเองในใจตลอดเลยนะว่าทำไมมอไซต์ขับบนทางเท้า ทำไมจอดลงไม่ตรงป้าย ทำไมต้องขับปาดหน้ากัน ซึ่งพฤติกรรมแบบนี้ที่เชียงใหม่พบเห็นได้น้อยกว่ามากๆ แต่วันนี้ระหว่างที่ผมกำลังซ้อนพี่วินมอไซต์ผมกับเกิดความคิดว่า "คันหน้าช้าจัง ทำไมพี่ไม่รีบแซงๆไปล่ะ" สารภาพเลยว่าพอรู้ตัวว่าคิดแบบนี้ตกใจมากเลยนะ ปกติผมไม่เคยรีบร้อนกับการเดินทางเลย ใครที่เคยเดินทางด้วยจักรยานคงจะรู้ดีครับว่าการรีบร้อนไม่ได้ทำให้คุณไปได้เร็วขึ้นเลย กลับทำให้เหนื่อยเพิ่มด้วยซ้ำ เหตุการณ์นี้ทำให้ผมรู้สึกงงมาก หรือจะเพราะว่าผมแค่ไม่ได้ปั่นจักรยานเพียงสองสัปดาห์กว่าๆเอง??


เข้าส่วนมีสาระกันดีกว่า ตื่นมาเช้าวันจันทร์หวัดยังไม่หายผมเลยต้องเลี่ยงการเดินทางที่แออัดของรถไฟฟ้าไปอีกวันนึง เพราะผมคงจะรู้สึกแย่มากถ้ามีคนเป็นหวัดเพิ่มเพราะติดผมไป ประกอบกับหลังจากการค้นพบสุดยอดการเดินทางสุดแสนจะประหยัดเวลาและค่าใช้จ่ายอย่างเรือข้ามฝากอีก สงสัยผมคงได้สมัครตัวรายเดือนของเรือข้ามฝากเป็นแน่ แต่อยากจะเล่าว่าข้ามแม่น้ำเจ้าพระยาตอนเช้า มีลมเย็นๆพัดผ่าน ประกอบกับแดดที่ไม่แรงจนเกินไปด้วยน่าปั่นจักรยานมากครับ ทุกเรื่องสามารถลากเข้าจักรยานได้ เก่งไหมล่ะ

ตอนเข้าไม่มีอะไรเช่นเดิม คงเพราะลูกค้ากับคนให้บริการคงเป็นสไตล์ซอมบี้ที่สมองพร้อมทำงานเฉพาะช่วงพระอาทิตย์ตกดินและจะเชื่องช้ามากตอนเช้าตรูแน่เลย 

แต่บ่ายมางานเข้าครั้งใหญ่ด้วยความเข้าใจผิดของผมเอง เลยเผลอส่ง resume ให้พี่ที่บริษัทอ่านต้นฉบับดิบๆ ทั้งที่ได้คำสั่งว่าให้แก้ก่อน ตรวจให้ดี แล้วทำเป็นฉบับที่จะใช้สมัครงานด้วย ผลก็คือโดนสอนกลับมาเละเลย หลังจากที่โดนอบรมเสร็จผมลองทำ hilight สีแดงตรงส่วนที่ต้องแก้ไขดูเล่นๆ สุดท้ายสีแดงมันเกิน 85% ของกระดาษเลยด้วยซ้ำ แต่ผมเชื่อเสมอนะว่า "ผิดเป็นคลูว์" ผมไม่ได้พิมพ์ผิดนะครับผมหมายถึงคำว่า clue ที่แปลว่าโง่นั้นแหละ

หลังจากผ่านกรณี resume ไปก็มาเริ่มทำ hosting server กันต่อในงานนี้ต้องขุดความรู้ของ domain name server ที่เคยเรียนมาใช้จนครบตั้งแต่ a, aaaa, cname, mx รวมถึงการทำ mail server ยังดีที่เจ้านี้เสร็จได้ตรงเวลาแถมได้ลองทำ dns server แบบ slave clone ดูด้วย โดยทั้งหมดที่พูดมานั้นใช้ tools ชื่อ virtualmin ตัวเดียวเท่านั้น
