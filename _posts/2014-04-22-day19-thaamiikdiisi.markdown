---
layout: post
title: day19 ถ้ามีจริงก็ดีสิ
date: 2014-04-22 20:59:51.000000000 +07:00
---
วันนี้ที่ทำงานเงียบเหงามากไม่มีลูกค้า walk-in เลยซักคนเดียว มีแค่ลูกค้าโทรศัพท์เข้ามาช่วงเช้าเป็นเรื่องเกี่ยวกับบัญชี ผมก็มีหน้าที่ส่งเรื่องก็ดำเนินการไปตามขั้นตอน

ความเงิบประจำวันนี้ขอยกให้การบุกจู่โจมของเพื่อนคุณพี่ CEO แบบไม่ทันตั้งตัว เมื่อพี่เค้าบอกว่าน้องผูกไทด์ให้หน่อย 

เชร้ดดดด งานเข้าแล้วไง รู้กันอยู่ว่าความสามารถในด้านการแต่งตัวของผมต่ำซะยิ่งกว่าอัตราการเรียนรู้ของเด็กอนุบาลซะอีก ยังดีที่ผมพอจำได้คราวๆว่ามันมีวิธีผูกแบบ windsor ซึ่งค่อนข้างง่ายอยู่ เอาว่ะอันนี้แหละเป็นไงเป็นกัน

พูดซะดิบดีแต่สุดท้ายก็ยังต้องพึ่งยูทูป ผมพยายามสุดความสามารถแล้วนะครับ หวังว่าคุณพี่จะเข้าใจ แต่ก็ถือเป็นโอกาสดีเพราะความเงิบในครั้งที่ทำให้ผมกลับมาซ้อมผูกจนตอนนี้เทพแล้ว ฮึๆ

ตกบ่ายขุดการทำ flashcache มานั่งเล่นต่อจากคราวโน้น~ หลังจากได้คุยกับพี่เค้าก็แล้วคงต้องลองอีกค่ายหนึ่งเรียกกว่า bcache ดูก่อนแล้วค่อยมาว่ากันเรื่องประสิทธิภาพอีกที

ตอนเย็นได้งานโทรศัพท์ก่อนกลับบ้าน ผมต้องโทรไปสอบถามถึงประกันสินค้าตัวนึง พอรู้ว่ามันหมดประกันแล้วซ่อมไม่ได้ก็จำเป็นต้องซื้อใหม่ คนที่โทรไปเจรจาก็ผมนี้แหละ

แต่ผมกลับทำได้ดีกว่าที่คิดไว้  อาจเพราะผมเคยโทรศัพท์สั่งของเป็นประจำเลยคงจะชินกับการพูดคุยแบบเป็นลูกค้าเอง แล้วยังได้รู้เทคนิคการเจรจามาอีกสองอย่างด้วยนะ

1. ถ้าซื้อในจำนวนเยอะเฮียลดได้ ซื้อเยอะย่อมได้ราคาส่งที่ถูกกว่าราคาปลีกอยู่แล้ว
2. ถ้าซื้อน้อยก็อ้างยอดครั้งก่อนเอาสิ เพราะรอบนี้สั่งแค่ตัวเดียว เพียงเราบอกประวัติไปว่าเคยซื้ออะไรมาบ้าง แหมๆๆ กลายเป็นอีกราคาไปแล้วนะคุณคนขาย

![](https://lh6.googleusercontent.com/-ABg9WPCJxBA/U1Z1ZH-b8rI/AAAAAAAAFGs/UDssgXf60Tg/w1171-h878-no/IMG_20140422_181206%257E2.jpg)

ถึงเวลาบ่นประจำวัน ระหว่างที่ผมกำลังกลับบ้านก็ดันไปเห็นทางเดินริมแม่น้ำเจ้าพระยาเข้า เป็นแค่ทางเดินสั้นๆประมาณ 400 เมตรแต่มีคนเดินสัญจรพอสมควรเลย มันเป็นระยะทางที่ผมเห็นแล้วมีความสุขมาก เพราะไม่มีร้านค้าแผงลอยเกะกะเลย ลองนึกภาพของทางเดินแบบนี้แต่ขนาดสองเลน จักรยานและคนเดินเท้าสามารถใช้ร่วมกันได้ แล้วทอดยาวไปตลอดลำน้ำเจ้าพระยาและคลองอื่นในกรุงเทพฯ **ถ้ามีจริงก็ดีสิ**
