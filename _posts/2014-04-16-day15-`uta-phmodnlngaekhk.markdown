---
layout: post
title: day15 อุต๊ะ! ผมโดนลงแขก
date: 2014-04-16 18:44:24.000000000 +07:00
---
![](https://lh3.googleusercontent.com/Pp4afhcmbe2b0W9c43rnvFs6ZPUXAqv_dzBigcTnnFU=w1163-h865-no)

ทำงานวันแรกหลังหยุดยาวเทศกาลสงกรานต์ไทย วันนี้ในกรุงเทพฯรถน้อยมากน่าจะเพราะหลายคนอาจถือโอกาสหยุดยาวเลยล่ะมั้ง การเดินทางวันนี้ผมเลยลื่นปรื๊ดๆ ลื่นจนผมไปถึงที่ทำงานก่อนแปดโมงซะอีก ดั้งนั้นวันนี้กลับบ้านเร็วได้ เย้~~

ที่บริษัทผมจะใช้ระบบไม่กำหนดเวลาเข้างานที่แน่นอน ยืดหยุ่นได้ตามระดับความง่วงอยากนอนตื่นสายของพนักงาน ไม่ใช่ละๆ คำว่ายืดหยุ่นนี้คือเข้างานตอนไหนเริ่มนับเวลาไป 9 ชม. นั้นแหละเวลาออกงานของท่าน ข้อดีของระบบดีคือทำให้ตัวพนักงานเองไม่ต้องรีบร้อนจนเกินไป เป็นอะไรที่ผมชอบมาก

วันนี้ผมไฟแรงครับอยากจะลองเล่น bittorrent colocation มาก วางแผนไว้แล้วถ้าพี่เค้ามาจะขอลองเลยเพราะผมลง OS ไว้พร้อมตั้งแต่ก่อนหยุดสงกรานต์แล้ว รอแค่ IP address กับความอนุญาตเท่านั้น แต่ก็ต้องเงิบไปเพราะวันนี้พี่เค้าไม่มาทำงานกันเลย จะมีแต่พี่สองคนอยู่ฝ่ายโปรแกรมเมอร์กับพี่ที่เป็น NOC มาซะงั้น

ผมเลยเปลี่ยนแผนมาทำ mail server ต่อให้เสร็จหลังจากที่ตอนโน้นก็พอส่งเมลเล่นได้แล้วผ่าน telnet port 25 `telnet เป็นการเชื่อมต่อแบบ command line ซึ่งผมใช้ต่อกับ smtp ของเซิฟเวอร์เพื่อส่งเมลออก` ไหนๆแล้วทำก็ให้มันสุดไปเลยดีกว่า ก็จัดการทำ mail forwarder เพิ่มเข้าไปดังนั้นถ้าใครเมลมาที่ anything@holykyun.com มันจะส่งต่อมาที่เมลส่วนตัวผมได้เช่นกัน เรียกว่าการทำ alias mail mapping ตอนท้ายก็นั่งทำระบบความปลอดภัยซักหน่อย โดยเฉพาะเรื่อง ssl กับ heartbleed bug อันแสนโด่งดังในช่วงนี้

ตกบ่ายก็ยังว่างเช่นเดิมจึงขุด css bootstrap มาเล่นต่อ `bootstrap คล้ายกับ html+css template ที่พร้อมเอาไปใช้งาน เหมาะกับโปรแกรมเมอร์ที่แสนขี้เกียจตกแต่ง มีแต่ plain text แต่อยากให้เว็บสวย`

#ผมโดนลงแขก

เหตุมันมีอยู่ว่า ระหว่างที่ผมนั่งรถเมย์กลับบ้านมีกลุ่มชายฉกรรจ์ไม่ทราบสัญญาติ รูปร่างภายนอกคล้ายกับคนตะวันออกรูปร่างกำยำมาก แถมมากันเป็นหมู่คณะด้วย แล้วผมก็โดนล้อมโดยไม่ทันตั้งตัวโดยพี่แขกผู้ดูเหมือนหัวหน้าแก๊ง

ชีวิตผมจะเป็นไงต่อไป จะเกิดอะไรขึ้นกับผม ติดตามได้ใน...บรรทัดต่อไปได้เลยครับ บิ้วอารมณ์ไปงั้นแหละ

สรุปว่าพี่เค้าอยากมาถามว่ามือถือผมเล่นอินเตอร์เน็ตได้ยังไงเท่านั้นแหละ แต่สำเนียงภาษาอังกฤษแบบตะวันออกมันฟังยากจริงๆ เล่นเอาผมต้องขอให้พี่เค้าพูดช้าชัดๆ อยู่ตั้งหลายรอบ 

พี่เค้าเป็นนักท่องเที่ยวสไตล์ลุยๆ ค่ำไหนนอนนั้น มาจากปากีสถานนี้เป็นวันที่สี่แล้วที่มาไทย เค้าเกิดอยากส่งอีเมลกลับไปให้ลูกๆที่บ้านได้หายคิดถึง ผมเลยจัดแจ้งอธิบายระบบ cellular internet ในไทยให้พี่แกฟัง แถมแนะนำโปรโมชั่นของ truemove h unlimited เดือนละ 299 ไปให้เพราะเห็นว่าไม่ต้องกังวลกับค่าบริการแถมยังได้ free WiFi อีก ถ้าท่านใดที่เกี่ยวข้องกับค่ายโทรศัพท์ดังกล่าวมาเห็นข้อความข้างบนรบกวนขอค่าคอมมินชั่นผมด้วยนะครับ เพราะพี่แกจะไปใช้บริการตั้ง 6 เบอร์
