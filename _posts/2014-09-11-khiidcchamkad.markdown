---
layout: post
title: ขีดจำกัด
date: 2014-09-11 23:15:07.000000000 +07:00
---
### คำเตือน มโนส่วนตัวล้วนๆไม่มีสาระทั้งสิ้น ##

เมื่อ 4 ปีก่อนตอนยังเป็นน้องใหม่สำหรับภาควิชาคอมพิวเตอร์มันต้องเป็นอะไรที่สุดยอดมากแน่ๆ ชื่อเสียงจากการแข่ง NetRiders หรือจากการเป็น Cisco Academy Partner มันต้องเต็มไปด้วยอุปกรณ์เทพๆพร้อมอินเตอร์เน็ตแรงๆ แต่ว่าสุดท้ายแล้วมันก็ไม่ได้เป็นงั้นเลย

ความฝันที่ว่าจะได้รวมกลุ่มกับเพื่อนทดลอง Server ต่างๆ ความฝันที่อยากจะปั้มลายนิ้วมือแล้วเดินเข้าไปเสียบสายแลนในห้อง Data Center แล้วก็ความฝันอีกหลายอย่างอันแสนหวานกลายเป็นความเงิบอันน่าเจ็บใจ เมื่อปัญหาไวเลสภายในภาควิชาและนโยบายอินเตอร์เน็ตของคณะทำให้สิ่งที่ผมอยากทำตั้งหลายอย่างไม่เคยได้เป็นจริง

สิ่งที่ผมจะบ่นต่อไปนี้เกิดจากมุมมองที่ได้ไปฝึกงานมา ผ่านการลองผิดลองถูกด้วยอุปกรณ์จริง สถานที่จริง สถานการณ์จริง มันบอกให้ผมรู้ว่าที่อื่นเค้ามีอุปกรณ์**กาก**กว่ามากแต่ถ้าวางแผนระบบดีมันจะ**เทพ**กว่าเยอะเลย

###ไวเลสที่ซ้อนทับและมั่วจนความถี่แทบจะขี่คอกัน

ไวเลสผมเชื่อว่าทุกคนเคยใช้หมดแหละ เการเชื่อมต่อแสนสะดวกสบายโดยไม่ต้องเสียบสายมันก็มีจุดด้อยอยู่ เพราะจำนวนช่องความถี่ใช้งานมีจำกัด(ตามธรรมชาติของคลื่นความถี่) ซึ่งกรณีนี้จะเกิดเมื่อมีการปล่อยคลื่นความถี่ซ้ำในบริเวณใกล้กันจนมันรบกวนกัน แล้วมันจะเดือดร้อนแค่ไหนกันเชียวไม่มากมายหรอกนะแค่ต่อไวเลสแล้วไม่แจก IP เท่านั้นเอง (สรุปใช้ไม่ได้นั้นแหละ)

หลังจากการร้องขอให้จัดการคลื่นความถี่ใหม่ให้หมดสมไม่เป็นผล ในเมื่อขอเค้าจัดการไม่ได้ก็เอาของส่วนตัวมาใช้เองแม่งเลยละกัน Wireless Router WRT54GL ที่ซื้อด้วยกำลังทรัพย์อันน้อยนิดของผมเองถูกเอามาใช้เพื่อแก้ปัญหา แต่ว่ามันล้มเหลวอีกครั้งความคิดว่าถ้าเราเซ็ตความถี่ได้เองจะช่วยแก้ปัญหานี้ได้ พอมาใช้งานจริงแล้วไม่เลยไม่ว่าจะหนีไปช่องไหนก็เต็มเอี้ยด

มันน่าอดสูนะไวเลสภาคในวิศวคอมพิวเตอร์เองแต่ดันเปิดที่ความถี่เดียวกันเกือบ 5 ห้องจนชนกันเละเทะ ส่วนในรูปนั้นคือ Access Point ที่ผมไปขุดเจอจากกล่องเก่าๆตอนจัดห้องแต่มันเสียครับใช้ไม่ได้ซะแล้ว

คำถามที่ผมไม่ต้องการคำตอบคือ เจ้าหน้าที่ที่เกี่ยวข้องเคยรับรู้บ้างไหม? เด็กนักศึกษาจ่ายค่าบำรุงไอทีคนละ 400 บาทไปไหนหมด? อุปกรณ์เครื่อข่ายระดับ Business Class แต่ปล่อยให้เกิดปัญหาใช้งานไม่เต็มประสิทธิภาพแบบนี้ดีแล้วเหรอ? **แล้วทำไมเน็ตมันกากเฉพาะที่ภาควิชาวะครับ ไหนพี่คนดูแลบอกว่าตั้งค่าและวางแผนมาดีแล้ว?**

![](https://lh6.googleusercontent.com/-YAtg6-vaRrk/VBADRH_RyiI/AAAAAAAAJk8/AXZ1t9PmygI/w1256-h942-no/IMG_20140910_143724.jpg)

###กลับสู่ระบบสาย

บ่นไปก็ไม่เกิดอะไรขึ้นมาเท่าลงมือแก้เองหรอก ชีวิตมันต้องดิ้นกันต่อไปพวกผมเด็กนักศึกษาตาดำๆก็ต้องมานั่งเข้าหัวสายแลนใช้กันเอง ออกแนวอึดถึกทนไปหน่อยแต่พอรับไหวอยู่ ขอบคุณห้องแลปชั้นสี่ที่เอื้อเฟื้ออุปกรณ์ด้วยนะครับ ไม่เหมือนผู้รับผิดชอบบางคนที่ Request ไปก็ Deny ตลอด

![](https://lh5.googleusercontent.com/-UkT8iWHocUA/VBAAXOhMbQI/AAAAAAAAJkg/YGmrOAWHo0g/w1256-h942-no/IMG_20140910_131916.jpg)

ดีใจจังที่มีคนอ่านจนจบด้วย ย้ำกันอีกทีว่าเป็นการระบายความข้องใจของผมคนเดียว ที่ทำก็ผมคิดทำคนเดียวถ้าภายหลังมันเกิดปัญหาอะไรขึ้นผมขอรับผิดชอบคนเดียวนะครับ ขอบคุณครับ
