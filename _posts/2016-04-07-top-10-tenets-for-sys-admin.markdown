---
layout: post
title: 10 ข้อที่ผู้ดูแลระบบควรรู้
---

# 10 ข้อที่ผู้ดูแลระบบควรรู้

## ถ้าทำซ้ำเกินหนึ่งครั้ง มองหา automate ได้แล้ว

ถ้ารู้ตัวหรือว่ามีงานไหนที่ต้องทำมากกว่าหนึ่งครั้งแบบซ้ำๆ แล้วลองมองหาวิถีทางแบบ automated task ได้แล้ว อย่างง่ายที่สุดอาจจะเป็นสคลิปหรือแล้วแต่ platform ของคุณ นอกจากจะลดความซ้ำซากแล้วยังลดข้อผิดพลาดที่อาจจะเกิดขึ้นได้ด้วย

## บันทึกทุกการกระทำ

จดทุกอย่างเอาไว้ อย่ารอจะสร้างงานหรือเสร็จโปรเจคแล้วค่อยเริ่มทำเอกสาร การที่เราบันทึกไปพร้อมกันง่ายและครบถ้วนกว่าการกลับมานึกว่าได้ทำอะไรแล้วบ้างเมื่อผ่านไป ดังนั้นเพิ่มการจดบันทึกให้เป็นกิจวัตรประจำของคุณด้วย

## ทำให้มันเรียบง่าย เล็กๆ และตรงไปตรงมา

จาก Unix KISS (Keep it Simple, Stupid) คุณควรจะให้สคลิปนั้นเรียบง่ายเข้าไว้ ทำงานอย่างเดียวต่อหนึ่งอย่าง แล้วมันควรจะถูกย่อยให้เล็กที่สุดจนสามารถนำไปใช้งานได้ต่อให้ได้มากที่สุด รวมถึงพวกเอกสารทั้งหลายด้วย เขียนให้เข้าใจได้ง่ายที่สุด ลองนึกว่าเขียนให้คุณที่ต้องมาทำงานแทนคุณสามารถเข้าใจได้ว่าทุกอย่างทำเริ่มยังไงก็ได้นะ

## จัดการแบบสม่ำเสมอ

ไม่ได้หมายถึงให้ไปหาหนังสือพวกการจัดการหรอก หมายถึงจัดการสิ่งที่คุณสร้างมันขึ้นมานั้นแหละ มันมีหลายวิธีมากตั้งแต่เซฟลงไดเร็กทอรี่แล้วเรียกจากล่าสุดไปถึงเก่าที่สุด หรือเขียนลง wiki ของทีมคุณก็ได้ หรือจะเก็บลง OneNote, Evernote, Apple Note บลาๆๆ จะเก็บยังไงก็ได้ขอให้คุณสามารถหามันได้เมื่อต้องการแทนการ googling ซ้ำสองรอบ

## Patch and monitor

ไม่ว่าจะ os, service, programing language หรืออื่นๆ ก็ต้องมีการออกปรับปรุงหรือ patch เสมอ แน่นอนว่ามันเป็นหน้าที่ของผู้ดูแลระบบด้วยแต่งานเหล่านี้มันควรจะทำเองแบบ automated และคุณควรจะต้องยืนยันได้ด้วยว่ามันเกิดขึ้น หรือเกิดขึ้นอย่างไรบ้าง ดังนั้นลอง log หรือ monitor ระบบของคุณดูนะ

## ความปลอดภัยในทุกขั้นตอน

ความปลอดภัยมันไม่ได้อยู่แค่ว่ามี firewall แล้วจะจบนะ มันอยู่ที่ทุกส่วนเลยต่างหาก เริ่มตั้งแต่การจดรหัสผ่านไว้โดยไม่มีการเข้ารหัสแนะนำว่าให้ลองหา password manager มาใช้ดู,  การให้สิทธิการเข้าถึงมากเกินไป, การไม่คัดกรองเครือข่ายส่วนสำคัญออกจากเครื่อข่ายปกติ, หรือการละเลยระบบ ids/ips ทั้งหมดนี้เป็นแค่ส่วนเล็กๆ ที่อาจสร้างความชิบหายให้กับระบบของคุณได้ นอกเหนือจากนั้นอย่าลืมให้ความรู้เรื่องความปลอดภัยกับผู้ใช้ของคุณด้วย

## เตรียมตัวสำหรับการผิดพลาด

หมายถึงการเตรียมแผนเพื่อรับมือเรื่องเหล่านี้ ลองทำการสำรองระบบแบบ 3-2-1 ดูสิว่า

* สำรองข้อมูลสำคัญไว้ 3 copy
* ให้แตกต่างกัน 2 format
* แล้วให้สำรองไว้แบบ off-site อย่างน้อย 1 copy

ทดสอบแผนการกู้คืนบ้าง เขียนคู่มือถึงขั้นตอนในแผนการกู้คืนเอาไว้ด้วย ถ้าเป็นไปได้เขียนให้ใครก็ตามนั้นฝ่ายคุณสามารถทำตามได้ด้วยจะดีมาก ตามข่าวหน่อยว่ามีช่องโหว่ใดๆ ที่เสี่ยงจะทำให้ระบบของคุณโดนโจมตี นึงถึงการป้องการการบุกรุกมาที่เครื่องเซิร์ฟเวอร์ของคุณด้วย ผมหมายถึงบุกมาถึงหน้าเครื่องนะ คิดถึงแหล่งไฟฟ้าสำรอง น้ำท่วม ไฟไหม้ ระบบทำความเย็นไม่ทำงาน ที่สำคัญคนเรานี้แหละตัวดีเลยในการทำให้เกิดปัญหา ขั้นตอนของคุณควรจะรองรับว่ากระผิดพลาดนั้นจะไม่กระทบไปในวงกว้างด้วย

## อย่าหยุดที่จะเรียนรู้

ถ้าอยู่ในสายเทคโนโลยียังมีเรื่องให้ได้ตามอ่านหรือลองทำเป็นล้านๆ ของใหม่ๆ ลองตามอ่านดูสักหน่อย ถ้าเป็นไปได้สอย cert มาสักใบจะดีมาก และเตรียมพร้อมศึกษาและรับมือสำหรับการเปลี่ยนแปลงด้วย เช่น ช่วงนี้ cloud, sdn, provisioning กำลังมาแรง ปรับไม่ทันตกงานไม่รู้ด้วยนะ  อย่าบ่นว่าไม่รู้หรือไม่ได้ตามเพราะพวกนี้มันหาดูบน youtube ได้ง่ายกว่าหนังโป๊เสียอีก

## บางอย่างเราก็ไม่ควรไปยุ่ง

ตามนั้นเลยภาษา perl มันอาจจะเก่าถ้ายังทำงานได้ก็อย่าไปยุ่งกับมันเลยถ้ามันไม่มีข้อเสียอะไร แต่การปล่อยให้ใช้ระบบแบบไม่มี end of life นี้สิไม่น่าให้อภัย อย่าเพิ่งไปยุ่งกับของใหม่มากเกินถ้าของเก่ายังเอาตัวแทบไม่รอด หรือบางอย่างทำแบบง่ายๆ ตรงๆ ก็ได้ทำไมต้องทำให้ซับซ้อนด้วย ฟังแล้วดู abstract เนอะผมว่าทุกอย่างมันก็มีความเหมาะสมของมันแหละ

## อย่าหมดสนุก

อย่าเพิ่ง burned out หรือหมดไฟ ให้ความเคารพตัวเองและเพื่อร่วมงาน ทั้งนี้ลองปฏิเสธดูบ้าง ลองนึกถึงว่าอะไรสำคัญต่อตัวเองดูบ้าง งาน เงิน ประสบการณ์ เพื่อน ครอบครัว หรือส่วนตัวก็ลองไล่เรียงลำดับดูละกัน


ต้นเรื่องจาก [https://github.com/Leo-G/DevopsWiki/wiki/Top-10-tenets-of-a-System-Administrator?utm_source=webopsweekly&utm_medium=email](https://github.com/Leo-G/DevopsWiki/wiki/Top-10-tenets-of-a-System-Administrator?utm_source=webopsweekly&utm_medium=email)
