---
layout: post
title: เที่ยวดอยสุเทพเมพขิงๆ
date: 2014-06-25 22:50:15.000000000 +07:00
---
ดอยสุเทพสถานที่คู่ฟ้าเมืองเชียงใหม่มาแต่สมัยโบราณกาล ถามว่าผมเคยมากี่รอบตอบเลยนับไม่ถ้วน ไม่ว่าจะเป็นทั้งขึ้นดอยในประเพณีรับน้องของมหาวิทยาลัยเชียงใหม่ หรือขึ้นมาเสพอากาศบริสุทธิ์ด้วยการแว๊นแมงกาไซต์ไม่ก็จักรยานก็ตามนะ แต่คราวนี้ตื่นเต้นหน่อยเพราะเป็นการขึ้นดอยในช่วงค่ำครั้งแรก แนะนำว่าให้คนเชียงใหม่พาขึ้นเถอะครับเพราะถ้าไม่คุ้นทางแล้วขับทางลงเขาตอนมืดๆ อันตรายมาก

![](https://lh4.googleusercontent.com/-O8w9qZ6KWY8/U6WpYdOKNNI/AAAAAAAAHEU/X-8p8r-Tf_Q/w1417-h942-no/DSC03895.jpg)

เมืองเชียงใหม่หลังฝนตก อากาศสดชื่นมาก เครื่องฟอกอากาศจะราคากี่ล้านก็เถอะนะสู้ลมเย็นๆ กับวิวธรรมชาติที่นี้ได้รึเปล่าล่ะ

![](https://lh5.googleusercontent.com/-nz7_ugfjQQ0/U6Wv-e_mpDI/AAAAAAAAHFE/yvY4sU8mgKo/w1597-h494-no/PANO_20140621_183330.jpg)

เป็นการเที่ยวที่แปลกไปอีกแบบเพราะเวลามีจำกัด จะแวะถ่ายรูปจุดไหน อยู่นานไหม ต้องคำนวนให้ดีด้วย โชคดีหน่อยตอนนี้เป็นหน้าร้อนมืดช้าแต่ทุ่มนึงก็เริ่มเก็บของเตรียมตัวกลัวได้แล้วแหละ

![](https://lh5.googleusercontent.com/-v7Pxu1j_SAI/U6Wpoq2QBaI/AAAAAAAAHEw/54ZO0KcRN-Q/w1417-h942-no/DSC03938.jpg)

ฟ้ามืดแล้วครับ รูปนี้ถ่ายประมาณสองทุ่มมั้ง เพราะวันนี้คือวันที่ตอนกลางวันนานที่สุดในรอบปี จำไม่ได้เรียกว่าอะไรไปถามอากู๋เอาเองนะ

![](https://lh5.googleusercontent.com/-VfW4Xj8htpI/U6WpleAm8NI/AAAAAAAAHEo/gqIXWZP07yU/w1418-h942-no/DSC03931.jpg)

วัดพระธาตุดอยสุเทพจะเปิดไฟตลอดคืน เป็นอีกหนึ่ง landmark ของเชียงใหม่เลย ถ้ามาเชียงใหม่ตอนกลางคืนลองหันมองมาทางทิศตะวันตกซิจะเห็นชัดเลยแหละ

![](https://lh3.googleusercontent.com/-62p2500lHT8/U6WwKeIu_oI/AAAAAAAAHGA/u_DAfGZ5iv8/w1598-h675-no/PANO_20140621_194223.jpg)

รูปนี้ขากลับแล้วถนนมืดมาก ขอย้ำอีกทีว่าให้คนที่ชำนาญทางขับเท่านั้นนะครับเพื่อความปลอดภัย

แล้วระหว่างที่พวกผมกำลังจะขึ้นรถแว้นลงเขานั้นเอง มีสาวนักท่องเที่ยวชาวจีนได้ขอติดรถลงไปด้วย จากการสอบปากคำเบื้องต้นทราบว่าตอนขึ้นมากับรถแดงแต่ขาลงหารถไม่ได้เพราะถ่ายรูปเพลิน งานนี้แอบมีสยองนิดหน่อยกลัวว่าจะโดนปล้นรึเปล่า สุดท้ายก็ไม่มีอะไรเกิดขึ้นไปส่งถึงที่พักโดยสวัสดิภาพ เสียดายว่าหลังจากโบกมือลากันเรียบร้อยลืมถ่ายรูปด้วยอะ สองคนนั้นน่ารักอยู่น้าา...
