---
layout: post
title: day26 ระงับบริการนะเค่อะ
date: 2014-05-04 11:44:42.000000000 +07:00
---
วันนี้เกี่ยวกับการระงับบริการ ระบบทะเบียน และกลับบ้านช่วงหยุด 3 วันครับ

เช้าวันศุกร์อันแสนสดใสเต็มไปด้วยเมฆฝน คือผมจะหมายถึงตากฝนจนเปียกแล้วมาเข้าห้องแอร์เย็นๆมันอะไรที่สุดยอดมาก วันนี้ผมเดินทางด้วยเรือด่วนไม่ได้เพราะฝนตกหนักสุดๆ กว่าจะถึงที่ทำงานก็ลำบากพอสมควรเลย แต่โชคดีที่ออกบ้านเร็ว

ช่วงสิ้นเดือน-ต้นเดือนจะเป็นช่วงที่ฝ่ายบัญชีจะจัดการเคลียร์หนี้ของบรรดาลูกค้า ใครจ่ายก็รอดไป ส่วนใครไม่จ่ายแล้วติดค้างนานๆต้องเจอกับมาตรการถอดสายแลนเครื่องเซิฟเวอร์ครับ เคล็ดลับเล็กๆคือถอดให้แค่สายแลนไม่ทำงานก็พอแต่ให้มันคาอยู่ที่ช่องเดิมนั้นแหละ เวลามาเสียบคืนจะได้ดันเข้าไปนิดเดียว ไม่งั้นถ้าถอดสายออกหมดแล้วต้องมานั่งไล่สายใหม่มันไม่ตลกเลยนะ สรุปว่าผมสังหารไปประมาณ 20 เครื่องครับ โหดไหมล่ะ

ถอดสายไปได้ไม่ถึงสามนาที มาม่ายังไม่สุกเลย คุณเจ้าของเครื่องเริ่มโทรศัพท์มาโวยวายแล้วว่าทำไมเซิฟเวอร์ไม่ทำงาน ต่อไม่ได้ เข้าเน็ตไม่ได้ บลาๆๆ หน้าที่ของคนรับสายซึ่งคือผมก็ต้องแจ้งไปตามระเบียบคุณไม่จ่ายเงินนะ ต่อมาก็จะเข้าช่วงมาตรการผ่อนผัน ต่ออายุให้ก่อนนิดหน่อยได้ไหมเดี๋ยวผมโอนให้ ความฮาคือมีเจ้านึงบอกว่าตอนนี้อยู่เวียดนามไม่สะดวกแต่ดันใช้เบอร์ 02-xxx-xxxx โทรเข้ามา จะเนียนอะดิ โธ่ววว

ตอนบ่ายได้รับหน้าที่ให้ตรวจสอบว่าทะเบียบข้อมูลลูกค้าในฐานข้อมูลตรงกับที่ใช้งานจริงรึเปล่า น่าเสียดายมากที่เย็นนี้ผมต้องรีบกลับบ้านเลยต้องขอเลื่อนไปทำสัปดาห์ต่อไปแทน

![](https://lh3.googleusercontent.com/-509ucSW9sXo/U2XJuHhYw5I/AAAAAAAAFik/xVN2UcC592Y/w554-h985-no/Screenshot_2014-05-04-11-59-09.jpg)

เนื่องจากเป็นเย็นวันศุกร์ถ้าใครอยู่กรุงเทพฯจะพอรู้ว่ารถติดมาก การโบ้กแท๊กซี่ธรรมดาแล้วให้ไปส่งไกลถึงดอนเมืองแทบจะเป็นไปบ่ได้ เลยทดลองเรียกใช้บริการ Grab Taxi ดู กดปุ๊ปพี่คนขับโทรมาปั๊ปเพื่อยืนยันว่าให้ไปรับตามจุดที่กดแอพมือถือเลยไหม ระหว่างที่รอเราสามารถเห็นตำแหน่งของพี่แท๊กซี่แบบเรียวไทม์พร้อมเวลาคร่าวๆได้ด้วย 

![](https://lh6.googleusercontent.com/-oPo-HUD7iZg/U2PIxzmNOmI/AAAAAAAAFe0/KuJLQjK13MQ/w706-h941-no/IMG_20140502_183024.jpg)

ความประทับใจแรกคือพี่เค้าสุภาพมาก แต่งตัวเรียบร้อยดี รถสะอาดสะอ้าน แถมยังมีที่ชาร์จมือถือให้ได้ยืมด้วยนะ ส่วนค่าบริการนั้นแสนประทับใจเพิ่มแค่ 20 บาทจากปกติเอง แต่ตอนท้ายผมก็ทิปให้พี่เค้าไปหลายอยู่เพราะถูกใจแล้วก็ขับรถปลอดภัยดี งวดหน้าผมได้เรียกพี่บ่อยๆแน่เลยครับ

