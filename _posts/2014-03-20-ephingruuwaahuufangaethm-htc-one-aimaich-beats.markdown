---
layout: post
title: เพิ่งรู้ว่าหูฟังแถม HTC One ไม่ใช่ beats
date: 2014-03-20 13:04:41.000000000 +07:00
---
<img class="alignnone" alt="" src="http://farm8.staticflickr.com/7401/11402855185_646d98f8c4_b.jpg" width="1024" height="680" />

ถ้าใครจำได้เมื่อซักปีก่อน HTC ได้จับมือกับ beats หูฟังสุดฮิตติดตลาดที่ขนาดว่าของปลอมยังปลอมกันเองอีกหลายต่อ ช่วงนั้นใครที่ซื้อมือถือ HTC ก็ได้หูฟัง beats มาเป็น bundle หรือของแถม

ส่วนตัวผมใช้มือถือเจ้านี้มาเกือบครึ่งปีแล้ว ตัวมือถือมาพร้อมระบบเสียง beats audio พร้อมลำโพงคู่จริงหัวท้าย (มือถือเจ้าอื่นถ้าไม่นับพวกมือถือจีนก็มีคงลำโพงคู่เดียวแหละ) แต่ผมยังไม่เคยแกะหูฟังมาใช้เลยนึกสงสัยแล้วก็แกะมาดูกัน<!--more-->
<h1>เมื่อแรกฉีกซอง</h1>
ปืดแรกเลยคือมันก๊องแก๊งมาก พลาสติกทั้งดุ้น ลองส่องแล้วส่องอีกไม่มีอะไรที่ระบุว่ามันเป็น beats เลยแม้แต่นิดเดียว
<h2>มาเป็นดุ้นเชียว</h2>
เป็นอีกความประทับใจมันมีอย่างนึงครับ จุกยางใหญ่มากไซต์ฝรั่งมาแต่ไกลเลย ขนาดว่าผมเปลี่ยนมาเป็นเล็กสุดแล้วนะยัดหูทีน้ำตาแทบเล็ด
<h2>ถึงน้ำตาเล็ด</h2>
ยังไม่จบครับด้วยขนาดที่ใหญ่ยาวเกินความหูคนไทย ย้ำนะว่าหู ใส่แล้วเจ็บมากเล่นเอาที่ว่า beats tour ที่ว่าใส่ยากดูจิ๊บๆไปเลย

<img class="alignnone" alt="" src="http://farm6.staticflickr.com/5498/11402868674_48f9583550_b.jpg" width="1024" height="680" />
<h2>เสียงเป็นไง</h2>
ความคิดแรกที่แล่นเข้ามาเลยนะ มันเหมือนหูฟังที่ HTC พยายามทำเลียนแบบแนวเสียงของ beats turbine แต่ดันไปไม่ถึงเลยเป็นแค่หูฟังธรรมดาที่เบสลูกใหญ่หน่อย แนวคนชอบ hip-pop น่าจะโดนสำหรับตัวนี้

เสียงเบส มาเป็นลูกๆอารมณ์คนชอบบริโภคเบสเป็นอาหาร แต่มันเป็นเบสที่ไม่สุดนะ มันมาแล้วก็หายไปคล้ายกับความรัก

เสียงกลาง กล๊างงงง กลาง กลางแบบทื่อๆแนวหูฟัง Apple เลย ไม่มีอะไรเด่นทั้งสิ้น ตามปกติของมาตรฐานหูฟังที่ควรมี

เสียงสูง ยังมีดีอยู่บางถ้าเอามาฟังเพลงตลาด แต่ถ้าฟัง musical, audiophile, vocal นี้บอกเลยไม่ใช่แนวแล้วเสียงจะแหลมแบบคมจนรู้สึกว่าบาดหู

<img class="alignnone" alt="" src="http://farm3.staticflickr.com/2873/11402976513_7bd10ca1d4_b.jpg" width="1024" height="680" />
<h2>สรุป...มันไม่ใช่ beats</h2>
ถ้าคิดว่าเป็นแค่หูฟังแถมก็โอเคอยู่ครับ ซุ่มเสียงได้ราวๆหูฟังราคาพันต้นๆอยู่ แต่ต้องแลกมาด้วยความทรมาณและใหญ่ยักษ์ของจุกยางสีแดงแรงสามเท่า

ให้ผมแนะนำจริงๆนะ ใครซื้อ HTC One มาเก็บซองนี้ไว้อย่าได้แกะ แล้วหยอดกระปุกไปซื้อ Sennheiser CX200 มาใช้ยังมีความสุขกว่าอีกครับ
