---
layout: post
title: day13 ลูกค้าเยอะจนแอร์ไม่เย็น
date: 2014-04-11 23:00:16.000000000 +07:00
---
![](https://lh3.googleusercontent.com/-gvfR-oSoNmw/U0ZTrlwlwKI/AAAAAAAAEmc/ABUFYMR1H3w/w1313-h985-no/IMG_20140410_151639.jpg)

เย้ๆๆๆๆๆๆ ใกล้จะได้กลับบ้านสงกรานแล้ว กำลังใจทำงานเลยเต็มเปี้ยมมากล้นเหลือหลาย แต่ก็ต้องเงิบเมื่อเจองาน วันนี้ต้องย้ายของออกจากตู้ `(Rack) ลักษณะก็เป็นตู้นั้นแหละ แต่มีช่องว่างให้เอาเครื่องเซิฟเวอร์มาเสียบๆได้คล้ายกับลิ้นชัก การใช้ระบบนี้ทำให้สามารถยัดเครื่องหลายเครื่องลงไปได้ในพื้นที่อันน้อยนิด ส่วนการเสียบเครื่องจะต้องติดตั้งราง (rail) ซะก่อน` แล้วเจ้าเครื่องเซิฟเวอร์ทั้งหลายนี้ก็ไม่ใช้เบาๆนะเออ ดังนั้นเหนื่อยแรกของวันคือเอาของเก่าออกยกตู้แล้วจัดการแพ๊คของลงกล่องให้เตรียมส่งคืน

![](https://lh5.googleusercontent.com/-NyRsB_yWgCQ/U0Yj4HZx6XI/AAAAAAAAEoc/S1UkODH-1gE/w1351-h985-no/IMG_20140410_115318.jpg)

เนื่องจากเป็นห้อง data center เลยใช้การเดินสายไฟข้างใต้แล้วยกพื้นสูงเพื่อวางเครื่องอีกที แล้วช่องหลืบนี้แหละมันคือทางลมอันมีชื่อเสียงของทีนี่ อีกหน้าที่นึงคือการมุดลงไปเก็บสายภายในช่องลมที่ความแรงพอๆกับขับแมงกาไซต์ที่ความเร็ว 80+ พร้อมโดนลมเย็นอุณหภูมิแถวๆ 16 องศา แต่แค่นี้มันทำอะไรผมไม่ได้หร้อก ทุกวันช่วงหน้าหนาวผมแว้นไปเรียนหนาวกว่านี้เยอะ แต่ก่อนเริ่มงานขอไปหยิบเสื้อกันหนาวแป๊ปนะ

![](https://lh5.googleusercontent.com/-PvKg1NoWcks/U0YfP-Dc-kI/AAAAAAAAEmk/RwO4ZW-c0sQ/w1313-h985-no/IMG_20140410_113325.jpg)

ช่วงบ่ายมีลูกค้าอีกท่านมาย้ายเครื่องเข้าตู้ มันคือตู้ที่ย้ายออกเมื่อกี้นั้นแหละ แต่ลูกค้าท่านนี้ใช้การเหมาตู้ `Full rack space หรือการเช่ายกตู้ มีค่าใช้จ่ายสูงมาก แต่ก็แลกกับพื้นที่ในการวางถึง 42U` `U (Unit) เป็นหน่วยที่ใช้เรียกขนาดของเครื่องด้านความสูง อย่างรูปข้างบนนั้นคือเครื่อง rack ขนาด 1U จำนวนสองเครื่อง` กรณีนี่หน้าที่ของ idc จะต้องเตรียมอุปกรณ์พื้นฐานอันได้แก่รางปลั๊กไฟ ส่วน switch นั้นแล้วแต่ข้อตกลงของผู้ให้บริการ บางเจ้าก็มีให้ยืม บางเจ้าลูกค้าต้องนำมาเอง แต่สายแลนนี้ลูกค้าต้องซื้อหรือเอามาเองนะ การเช่าแบบนี้ลูกค้าเองต้องคำนวนความต้องการไฟไว้ด้วย เพราะส่วนใหญ่จะมีข้อตกลงว่าจ่ายไฟให้แค่ xx Amp ถ้าเกินเบรกเกอร์จะจัด ถ้าอยากได้เพิ่มก็ซื้อเอานะจ้ะ
