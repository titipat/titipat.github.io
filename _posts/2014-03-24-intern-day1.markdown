---
layout: post
title: day1 ฝึกงานสุดเฟี้ยวฟ้าวมะพร้าวแก้ว
date: 2014-03-24 09:16:15.000000000 +07:00
---
ฝึกงานวันแรกครับ วันนี้ผมเผื่อเวลาผิดครับ ดันคิดว่าน่าจะเดินทางนานมากๆ แต่ไหงได้ไปล่วงหน้าเกือบสองชั่วโมง

ความประทับใจแรกที่เดินเข้าบริษัทคือ เงิบ แบบว่าที่นี่เค้าใช้ระบบล๊อคประตูที่ต้องให้ข้างในกดเปิด พอพี่เค้าบอกว่าเปิดแล้วผมก็ดันจะไปพยายามเปิดด้านขวาทั้งๆที่ชาวบ้านเค้าเข้าด้านซ้าย เอาเถอะคนเรามันก็มีครั้งแรกที่ไม่รู้กันบ้างล่ะน่า
    
แนะนำตัวกันเสร็จเรียบร้อยพี่เค้าก็จัดแจงอธิบายโครงสร้าง รายละเอียด ข้อบังคับ การทำงาน บลาๆๆ แล้วยังพาเราเข้าไปดูห้อง data center ที่วางเครื่องเซิฟเวอร์ ผมเคยได้ยินมาว่าของที่นี่อากาศเย็นเป็นพิเศษเพราะใช้เครื่องปรับอากาศแบบหล่อเย็น บอกตรงๆว่าทีแรกคิดว่าจะแค่ไหนกันเชียว ชาวเชียงใหม่ซะอย่างไม่กลัวหนาวอยู่แล้ว เมื่อเข้าไปอยู่ได้ซัก 3 นาทีเท่านั้นแหละ มาม่าสุด เห้ยย ไม่ใช่แทบจะแข็งตาย พรุ่งนี้ต้องเอาเสื้อกันหนาวมาด้วยซะแล้ว

![](https://farm8.staticflickr.com/7200/13382302624_b80d04a335_c.jpg)

งานแรกที่ได้ทำของการฝึกงานครั้งในประทับใจมาก และคิดว่ามันคงจะตราตรึงใจไปอีกแสนนาน เพราะแอร์มันหนาวไปเลยต้องปีนไปปิดช่องลม นี้มันท่าของช่างแอร์ในตำนานชัดๆเลย ส่วนตอนบ่ายมีปีนไปซ่อมฐานกล้องวงจรปิด

เดี๋ยวมันจะยืดยาวขอสรุปเหตุการณ์การรับลูกค้าแบบสั้นๆละกันน่อ

- คนแรกยังไม่มีอะไร พี่เค้าทำให้ดูก่อนแต่ก็ตามไปใกล้ชิดถึงวิธีการทำงาน
- คนที่สองถึงคราวผมละ มันเหมือนจะจบด้วยดีแต่ดันจำ hot key ไม่ได้จึงตายตอนจบ
- คนที่สาม คือชื่อพี่แกอ่านยากจริงๆ เล่นซะผมพลาดจนลูกค้าถึงกับส่งซิกเตือนให้ (น้ำตาไหลพราก)
- คนที่สี่ คุณพี่เป็นแมสเซ็นเจอร์ส่งของ ไม่มีอะไรมาก หลักฐานเอกสารครบ ปั๊ปๆเสร็จ
- คนที่ห้า โทรไปแจ้งผลการทำงานทางโทรศัพท์ เผลอพูดเร็วไปจนลิ้นพัน หนูขอโทษ~~~~
- คนสุดท้าย ไม่อยากจะคุยไม่หลุดเลยครับ เพราะคุณลูกค้าแกจดโพยลงกระดาษแล้วยื่นให้
    

สรุปถ้าให้ประเมินตัวเองในวันนี้ผิดพลาดเนื่องจาก ลนเพราะไม่ค่อยได้คุยกับคนอื่น แล้วก็ยังไม่คุ้นกับระบบ ผสมกับลืมบทไปบาง แต่ผมจะพยายามแก้ไขเต็มที่ครับ
    

![](https://farm8.staticflickr.com/7353/13381849983_8faae32052_c.jpg)
    
    
   เรื่องมีสาระผ่านไปส่งท้ายกันด้วยของแรงๆสมใจวัยรุ่น พี่เค้ายกเครื่องเซิฟฯให้ตัวนึงเอาไปลง VMware EXSi ดู สุดท้ายความคิดที่ว่าจะมาฝึกงานแต่เช้าแล้วรีบกลับเร็วก็กลายเป็นเด็กน้อยตื่นเต้นของเล่นใหม่เหมือนสมัยเลิกเรียนแล้วต้องไปเล่นร้านเกมประมาณนั้น
   
   `VMware เป็น OS ออกแบบมาเพื่อบริการ Virtualization พบเห็นได้เป็นเบื้องหลังของการให้บริการ VPS หลายๆที่`
   
   สรุปว่าเอาจากใจนะครับ ผมโคตรชอบที่นี่เลยพี่ๆเป็นกันเอง ไม่กั๊ก แถมยังให้ได้ลองหลายๆอย่างซึ่งในชีวิตนี้คงไม่มีทางได้แตะแน่ๆอีกมากมาย นี้วันแรกยังสนุกขนาดนี้แล้วต่อไปจะขนาดไหนกันนะ
