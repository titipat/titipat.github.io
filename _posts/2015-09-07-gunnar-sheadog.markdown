---
layout: post
title: ทดลองแว่นทำงานคอม Gunnar Sheadog
date: 2015-09-07 21:00:09.000000000 +07:00
---
<a data-flickr-embed="true"  href="https://www.flickr.com/photos/holykyun/19370926213/in/album-72157656305709122/" title="IMG_0593"><img src="https://farm4.staticflickr.com/3722/19370926213_534d46d268_k.jpg" width="2048" height="1536" alt="IMG_0593"></a>

##รู้จักได้ไง?

ผมเองได้ยินชื่อของ Gunnar มาเกือบหกปีแล้ว ครั้งแรกรู้จักผ่านร้านแว่นตาแห่งหนึ่งว่าเป็นเลนส์สำหรับคนที่ทำงานคอมพิวเตอร์ แต่สมัยนั้นยังเป็นแค่เด็กมัธยมหัวเกรียนเรียนไปวันๆ จนมาได้ยินอีกครั้งเมื่อบริษัท Gaming Gear เริ่มเอาแว่นตามาทำตลาดแล้วก็เริ่มมีแว่นราคาที่ถูกลงกว่ารุ่นแรกมาวางขาย และผมก็วู่วามซื้อมาลอง

##มีดีอย่างไร?

ตามหน้าเว็บ http://www.gunnars.com/how-they-work/ เครมไว้ว่าช่วยกันปวดหัว กันตาแห้ง กันตาเบลออันนี้น่าจะเบลอจากจ้องจอนานๆ และลดความล้าของสายตา กรอบแว่นออกแบบมาให้ใส่สบายข้อนี้ยืนยันได้เพราะผมทดลองแล้วใส่ได้เป็นวันๆ เมื่อเทียบกับแว่นสายตาธรรมดาผมกลับรู้สึกว่ามันบีบหัว ตัวเลนส์มีสองสีให้เลือกคือขวากับเหลือง ที่ผมสอยมาคือสีขาวนะ

##ขอแบบสรุปเลย ใส่แล้วเป็นไงบ้าง

#####เลนส์นูนขยายภาพ

เป็นอย่างแรกที่จะรู้สึกคือภาพจะขยายเข้ามา, Perspective จะเปลี่ยนไปทำให้รู้สึกว่าจอกว้างขึ้น พอไม่ต้องเพ่งและไม่ต้องกรอกสายตาไปมากหากใช้จอใหญ่ๆ คิดว่าคงจะช่วยเรื่องการเพ็งสายตาได้

#####Tint สีจอออกม่วงๆ

ปกติผมใช้จอ Dell แบบด้านก็มีความรู้สึกว่าสบายตาอยู่แล้ว พอมาเจอแว่นนี้ทำให้สีขาวออกม่วงขึ้น แต่เป็นม่วงแบบติดโทนเหลืองมานิดหน่อย ส่วนตัวชอบจอโทนม่วง-เหลืองมากกว่าเขียว-น้ำเงินอยู่แล้ว อันนี้โอเคมาก

##### ใส่แล้วกันตาแห้ง

อันนี้ผมไม่รู้สึกความต่างจริงๆ ทุกวันผมต้องนั่งหน้าคอมทั้งวัน จะใส่หรือไม่ใส่ก็รู้สึกเหมือนกัน แต่ที่ยืนยันได้เลยคือมันลดความล้าหลังเลิกงานได้แบบชัดเจนมาก

##### ควรถอดถ้าไม่ได้นั่งหน้าจอ

อันนี้แนะนำ เพราะช่วงแรกที่ใส่แอบมีเมาหัวเล็กๆ ยิ่งใส่เดินไปเดินมายิ่งเมาหัวไปใหญ่ ไม่ควรใช้ในชีวิตประจำวันเพราะสัดส่วนของภาพจะผิดเพี้ยนไปมาก ผมยังเคยเกือบถอยรถชนเสาเพราะแว่นนี้มาแล้ว

##ควรซื้อหรือไม่?

ถ้าคุณต้องนั่งทำงานหน้าคอมตลอดเวลาผมว่าวิธีที่ดีที่สุดคือหาทางลดเวลามากกว่า คงจะเป็นผลดีกว่าเยอะ แต่ถ้าคนที่ชอบลองของหรือซื้อได้โดยไม่เดือดร้อนใครหามาลองเป็นประสบการณ์ก็ได้

