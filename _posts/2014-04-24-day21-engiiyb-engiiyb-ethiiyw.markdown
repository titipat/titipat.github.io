---
layout: post
title: day21 เงียบ เงียบ เที่ยว
date: 2014-04-24 22:21:42.000000000 +07:00
---
![](https://lh6.googleusercontent.com/-MMKs2D4kdEY/UzljDSArV7I/AAAAAAAAEaU/cnbww8CQaDw/w659-h878-no/IMG_20140331_174828.jpg)

วันนี้ไม่มีอะไรเลยจริงๆครับ ไร้เหตุการณ์ตื่นเต้น

เช้ามาทำงานเหมือนปกติ บรรยายกาศความเงียบมันก็สงบไปอีกแบบนึงนะ แล้วก็มีโทรศัพท์เข้ามาหนึ่งสายแล้วส่งต่อให้ฝ่ายบัญชีเช่นเคย ช่วงนี้จะมีเรื่องบัญชีเข้ามาเยอะมาก คงเพราะใกล้สิ้นเดือนล่ะมั้ง แต่จุดที่ผมพลาดเวลารับโทรศัพท์คือผมชอบลืมถามข้อมูลติดต่อตลอดเลย มันสำคัญยังไงเหรอลองนึกเวลาเราโทรไป call center ดูสิก่อนหน้าที่เค้าจะเริ่มการสนทนาเรามักจะโดนถามชื่อก่อน ทั้งนี้ก็เพื่อให้พนักงานได้เตรียมข้อมูลได้ถูก ที่บริษัทก็เหมือนกันถ้ามีฝ่ายบัญชีเค้ารู้ข้อมูลล่วงหน้าจะได้เตรียมตัวได้เร็วไง

ถ้าเป็นก่อนหน้าที่ผมไม่เคยคิดเรื่องเล็กๆน้อยๆนี้แบบนี้เลยนะ แต่พอมาเป็นระดับบริษัทที่แม้เรื่องนิดเดียวก็ต้องใส่ใจทำให้ผมอาจไม่ค่อยชิน ถือว่าดีแล้วครับได้ฝึกงานกับส่วนที่ตัวเองไม่ถนัดแต่เป็นสิ่งที่ควรจะเรียนรู้ไว้ทำให้เราพัฒนาตัวได้ ขอทวนอีกทีละกันสำหรับเป้าหมายในการฝึกงานของผมครั้งนี้คือลูกค้าสัมพันธ์ เนื่องจากผมคุยกับคนอื่นไม่รู้เลยถ้าไม่ฝึกตอนนี้เดี๋ยวจบไปทำแล้วจะฝึกที่ไหนล่ะ แบบนี้แหละถึงจะเรียกว่าฝึกงานของจริง

มื้อเที่ยงค่อยสดชื่นขึ้นมาหน่อยเพราะที่ศูนย์อาหารชั้น 6 เริ่มมีอาหารตาบ้างแล้ว ไม่ทราบว่าด้วยเหตุผลใดแต่เริ่มมีนักศึกษาหญิงเยอะขึ้น คิดว่าคงเป็นช่วงเริ่มฝึกงานของบริษัทอื่นล่ะมั้ง ดีครับดีปกติแถวนี้อยู่กับผู้ชายและสายไฟคอม หาอะไรดูล้างตาหน่อยช่างเป็นกำลังใจชีวิตจริงๆ

ตอนบ่ายผมนึกสนุกลองเอา Ruby on Rails มารวมร่างกับ bootstrap แต่สรุปว่าไม่ค่อยรุ่งเท่าไหร่ เพราะ Rails เวลาเราจะเรียกอะไรมันต้องกำหนดชนิด ถ้าเราต้องเรียกทุกอย่างออกมาเป็น plain text แล้วแสดงผลผ่าน bootstrap คงทำให้เสียคุณสมบัติของ Rails ไปอย่างน่าเสียดาย 

ช่วงบ่ายได้นั่งคุยกับพี่ๆเรื่อง Arduino ซึ่งเป็นชุดคิตสำหรับการเรียนรู้ microcontroller ก็ได้เล่าให้พี่เค้าฟังว่าเคยเรียนอะไรมาบ้าง แล้วถ้าให้ผมทำ Arduino จะทำได้ไหม คุยกันไปมาสรุปว่าเดี๋ยวพรุ่งนี้จะลองสั่ง [Arduino Startup Kit: Christmas Edition](https://www.gravitechthai.com/product_detail.php?d=401) มาเล่นดูซักตัว ยิ่งตอนนี้มีโปรโมชั่นราคานักศึกษาด้วยนะเออ

มีเหตุการณ์ฮาๆนิดหนึ่งคือลูกค้าโทรมาว่าเครื่องค้างขอรีสตาร์ท การรีสตาร์ทเครื่องถ้าคอมบ้านก็คงไม่ได้คิดอะไรมาก แต่สำหรับเซิฟเวอร์แล้วมันคือการแก้ปัญหาอันดับท้ายๆเลยที่จะใช้ต่อเมื่อไม่สามารถทำอะไรได้แล้ว มีความเสียงต่อการเสียหายของข้อมูลและเครื่องมาก แต่ทำไงได้ล่ะมันไม่เหลือทางอื่นแล้วนิ

ตกเย็นมาคึกออกไปเดินหาซื้อหนังสือ Cisco CCENT/CCNA แต่ก็ว่าวไปเพราะไม่ค่อยมีร้านเอาเข้ามาขายหรอกแม้แต่ศูนย์หนังสือจุฬายังต่อรอสั่งเลย แต่สุดท้ายก็ได้มาจากร้านค้าแห่งหนึ่ง ของไปถามอากู๋ดูละกันนะคิดว่าค้นหาไงก็น่าจะเจอร้านนี้

![](https://lh4.googleusercontent.com/-C4DUxwYlhMY/U1kd1BOm04I/AAAAAAAAFMI/NMV8Wnu4-i0/w1171-h878-no/IMG_20140424_200453.jpg)

จบวันด้วยการไปเดินซื้อเสื้อโปโลที่ Qniqlo แล้วก่อนกลับแอบมาส่อง Nike Free 4.0 แสนสวยอีกรอบก่อนเดือนหน้าจะไปสู่ขอ
