---
layout: post
title: ลองกินไอติมข้าวเหนียวมะม่วง
date: 2015-05-29 23:02:18.000000000 +07:00
---
ในช่วงที่ควรจะเข้าฤดูฝนแล้วแต่คนต้องทนคลื่นความร้อนผมจึงหนีไปกินไอติม ถ้าพูดถึงร้านไอติมใกล้ มช. มีไม่กี่ร้านหรอก วันนี้ผมจะมาอวยร้าน I Like (https://www.facebook.com/icecream.ilike) ซึ่งเป็นของรุ่นพี่ที่ภาควิชาผมเองแหละ ร้านอยู่ตรงข้ามกับประตูศึกษา ท่านไหนที่ไม่ใช่ชาวถิ่นเชียงใหม่โบกรถแดงแล้วบอกเค้ามาลงที่หน้าประตูศึกษาละกัน ตัวร้านเด่นชัดมาก

<a href="https://www.flickr.com/photos/holykyun/18049221438" title="ไอติมข้าวเหนียวมะม่วง by holykyun, on Flickr"><img src="https://c1.staticflickr.com/9/8811/18049221438_a08e470253_k.jpg" width="2048" height="1536" alt="ไอติมข้าวเหนียวมะม่วง"></a>

### ชุดข้าวเหนียวมะม่วงกับไอติมรสที่ชอบ

สามารถเลือกไอติมรสที่เราชอบได้ ผมขี้เกียจคิดเยอะในเมื่อมากินข้าวเหนียวมะม่วงก็เอาไอติมมะม่วงนี้แหละ ขออภัยผมจำราคาไม่ได้จริงๆ ราวๆ 60-80 บาทมั้ง เมื่อสั่งแล้วหยิบป้ายโต๊ะมานั่งรอ จะได้จานหน้าตาตามนี้เลย

<a href="https://www.flickr.com/photos/holykyun/18233334712" title="ไอติมข้าวเหนียวมะม่วง by holykyun, on Flickr"><img src="https://c4.staticflickr.com/8/7762/18233334712_67ddcca9a6_k.jpg" width="2048" height="1536" alt="ไอติมข้าวเหนียวมะม่วง"></a>

### ลองแล้วเป็นไงบ้าง?
มะม่วงรสตามมาตรฐาน ส่วนข้าวเหนียวแอบแข็งไปนิดนึง ถ้าข้าวเหนียวกับมะม่วงแช่เย็นสักนิดให้อุณหภูมิใกล้กับไอติมหน่อยผมคงชอบมากขึ้น ก็โอเคดี แปลกดี สามารถดับร้อนได้จริง ใครขี้เกียจไปหาทานไกลๆ นับว่าเป็นตัวเลือกที่น่าสนใจ

