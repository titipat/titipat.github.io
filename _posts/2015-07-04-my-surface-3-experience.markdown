---
layout: post
title: ความคิดที่เปลี่ยนไปหลังได้เล่น Surface 3
date: 2015-07-04 21:40:37.000000000 +07:00
---
ย้อนกลับไปเมื่อหลายปีก่อน ผมเคยได้เล่น Surface แล้วแต่เป็นรุ่นแรก มีปัญหากระจุกกระจิกกวนใจตลอดที่ยืมเค้ามาจนได้ข้อสรุปว่าผมคงไม่ซื้อแน่ๆ ผ่านไปสามปีวันนี้ได้มีโอกาสเล่น Surface 3 ซึ่งเขาว่ามันพัฒนามาพอสมควรและทำออกมาได้ดีขึ้นมากด้วย

#### ปากกาที่เหมือนเดิม?

ยอมรับว่าจำรุ่นแรกไม่ได้เลย เหลือแค่ความรู้สึกสงสัยว่ามันลื่นขึ้นรึเปล่าในใจ สามารถใช้จดโน๊ตได้จริงและทำได้ดีมากด้วย จุดเด่นยังคงอยู่ที่สามารถวางข้อมือแล้วเขียนบนจอได้โดยไม่เกิดอาการกวนใจ ตัวปากกามีปุ่มอยู่สามจุด ที่ปลายสุดปากกาถ้ากดสองครั้งจะเปิดโน๊ตขึ้นมาจดได้ทันทีสะดวกมาก อีกสองจุดอยู่ที่ด้ามจับใช้เป็นยางลบกับตัวเลือก (Selection Tool) แอบแกะดูพบว่าใช้ถ่าน AAAA ซึ่งตั้งแต่เกิดมาผมยังไม่เคยเห็นมันวางขายในไทยเลย

<a href="https://www.flickr.com/photos/holykyun/18525834163" title="IMG_0555.jpg by holykyun, on Flickr"><img src="https://c2.staticflickr.com/4/3809/18525834163_6d8c1816fb_o.jpg" width="1440" height="1080" alt="IMG_0555.jpg"></a>

#### คีบอร์ดที่เป็นมิตรมากขึ้น

น้ำหนักในการกดเปลี่ยนไปในทางดีขึ้นนิดหน่อย ปุ่ม Insert, End, .... ที่แยกตัวออกมายังไม่หายไป ส่วนตัวเกลียดมากที่ต้องกดปุ่มร่วมกับปุ่มอีกหรือต้องกด Function ตัวแม่เหล็กดูดแรงมากระดับที่ถือตัวคีย์บอร์ดแล้วปล่อยเครื่องห้อยหัวยังไม่ตกเลย มีลูกเล่นพับเพื่อเปลี่ยนองศาทำให้พิมพ์ได้ง่ายขึ้น

<a href="https://www.flickr.com/photos/holykyun/18958763140" title="IMG_0556.jpg by holykyun, on Flickr"><img src="https://c1.staticflickr.com/1/428/18958763140_1c1b3662e6_o.jpg" width="1440" height="1080" alt="IMG_0556.jpg"></a>

####Touchpad ที่ดีขึ้นมานิดหน่อย

แม่นขึ้น ลื่นขึ้น แต่มันเป็นความลื่นแบบสากๆ บอกไม่ถูกเหมือนกัน ขนาดยังคงเล็กประมาณแบงค์ยี่สิบพับสี่ส่วนอยู่ แยกคลิกซ้ายขวาทำได้ดี แต่ต้องไม่ลืมว่าคีย์บอร์ดต้องซื้อแยกนะ ราคาก็ไม่ใช่ถูกๆ ได้ข่าวว่ามีโปรโมชันซื้อเครื่องพร้อมคีย์บอร์ดจะมีส่วนลดให้

<a href="https://www.flickr.com/photos/holykyun/19146476405" title="IMG_0557.jpg by holykyun, on Flickr"><img src="https://c1.staticflickr.com/1/368/19146476405_ff819a32fc_o.jpg" width="1440" height="1080" alt="IMG_0557.jpg"></a>

#### อื่นๆ

* Connection Port ยังต้องซื้อเองอยู่ดี LAN, Display Port ทั้งหลายยังต้องซื้อแยกเหมือนเดิม 
* ใส่เมมเพิ่มได้นะเธอว์~~ ใครที่ต้องการกระหน่ำเพิ่มความจุสามารถใส่ Micro SD เพิ่มได้
* แถม Office Suite กับ Cloud Storage ถ้าไม่คิดมากถือว่าเอาไปโปะค่าคีย์บอร์ดละกัน
