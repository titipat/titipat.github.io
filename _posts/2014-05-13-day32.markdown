---
layout: post
title: day32
date: 2014-05-13 21:09:39.000000000 +07:00
---
สวัสดีวันวิสาขบูชาหลายบริษัทหยุดงานในวันนี้แต่สำหรับเน็ตทรีแล้วไม่หยุดครับ การเดินทางวันนี้ผู้คนบางเบาสบายตัวมากรถคล่องตัวสุดๆ แต่แทนที่จะไปถึงออฟฟิศเร็วขึ้นกลับต้องช้ากว่าเดิมเพราะเรือด่วนเจ้าพระยาออกแค่ 30 นาที/เที่ยวซะงั้น ณ จุดๆนั้นแอบบ่นเหมือนกันว่าทำไมไม่แจ้งก่อนแต่ครั้นจะเดินไปบ่นพี่เค้าก็คงไม่ได้อะไรขึ้นมาหรอกพี่เค้าแค่คนขายตั๋ว

เช้านี้ไม่มีะไรเกิดขึ้นทั้งนั้น เหตุการณ์สงบสุขดี สงสัยลูกค้าไปทำบุญกันอยู่แน่ๆ

![](https://lh4.googleusercontent.com/-FmovaBPThS0/U3Gwm5gIrxI/AAAAAAAAF0Q/Z1RTiQ3E994/w1140-h855-no/IMG_20140513_123619.jpg)

เนื่องจากเป็นวันหยุดที่ขนาดระดับยูเนสโก้ยังต้องประกาศเป็นสากลดังนั้นศูนย์อาหารชั้น 6 ก็ต้องงดบริการตามกันไป หันไปมองหน้าพี่ที่คุมฝึกงานแล้วพร้อมใจกันจัดหนักสั่ง Oishi Delivery มาเลย แพงหน่อยแต่ก็ฟินดีครับ อร่อยน้ำตาไหลเลยผมหมายถึงเสียใจเพราะค่าส่งแพงมาก ไม่มีขั้นต่ำก็จริงแต่มีค่าส่งตั้ง 40 บาท

ตอนบ่ายผมนั่งดูเรื่องเกี่ยวกับการวัดประสิทธิภาพโดยรวมของ VPS แต่การทำ benchmark แน่นอนว่าต้องมีตัวเปรียบเทียบด้วยผมเลยเลือกใช้ของ [serverbear.com](http://serverbear.com) ก็ง่ายดีนะก๊อป shell script มารันได้เลยพอเสร็จก็ส่งผลมาทางเมลเราอีกที

ปกติผมใช้งาน VPS ของ DigitalOcean ด้วยสาเหตุความถูกแสนคุ้มค่าราคาเพียง $5 ต่อเดือนเอง แต่มันก็ต้องมีข้อเสียกันบ้างนั้นคือ b/w ต่ำเตี้ยเรี่ยดินมาก คงเพราะด้วยราคาของมันเลยคงมีคนใช้เยอะ กับอีกหนึ่งประเด็นอาจจะจำกัดสำหรับตัวราคาถูกไว้เพื่อป้องกันคนเอาไปยิงกันล่ะมั้ง

![](https://lh4.googleusercontent.com/Lxcm76fC6zoPcRZwTTVC89OeCVoP4hsRQkQ_b6mMMJE=w1140-h855-no)

วันนี้เข้างานเช้าดังนั้นกลับบ้านเร็สได้จึงรีบเก็บทันทีเมื่อครบเวลา วันนี้ผมต้องไปวิ่งออกกำลังกายให้ได้แต่แล้วมันก็ไม่เป็นอย่างงั้นเพราะเมฆมามืดแต่ไกลเลย

![](https://lh3.googleusercontent.com/-eq3MtNEI-MI/U3H7I8ty5kI/AAAAAAAAF14/E050mx2-eBE/w641-h855-no/IMG_20140513_173736.jpg)

แน่นอนว่าเราวัยรุ่นต้องวัดใจ ลองเสี่ยงไปเลยละกันว่าต้องถึงบ้านก่อนฝนตกรึเปล่าแต่ว่าผมเป็นฝ่ายแพ้แฮะ แถมต้องเปียกกลับบ้านซะงั้นแหละ กลับมาเอาพัดลมเป่ารองเท้าตั้งแต่เย็นแล้วจนตอนที่กำลังเขียนเอนทรี่นี้อยู่มันก็ยังไม่แห้งเลย สงสัยถ้าไม่ทันพรุ่งนี้ค่อยต้องใส่รองเท้าวิ่งไปทำงานแทน

