---
layout: post
title: เรียนจบมหาลัย กลับมาเยี่ยมมัธยม
date: 2015-06-11 22:12:52.000000000 +07:00
---
ผมไม่ได้กลับไปเยี่ยมโรงเรียนนานมาก เคยแค่ครั้งเดียวคือหลังจบปี 1 ตอนนี้เรียนจบปี 4 แล้วเลยถือโอกาสกลับไปเยี่ยมพร้อมแนะแนวน้องที่โรงเรียนเก่าด้วย

<a href="https://www.flickr.com/photos/holykyun/18387773345" title="IMG_0516 by holykyun, on Flickr"><img src="https://c1.staticflickr.com/9/8822/18387773345_09f4bf84cd_k.jpg" width="2048" height="1365" alt="IMG_0516"></a>

การเดินทางของคนที่เรียนเชียงราย-เชียงใหม่ไม่พ้นรถเมล์เขียว มีให้เลือกหลายระดับตั้งแต่ VIP, First class และปรับอากาศธรรมดา ครั้งสมัยตอนผมปีหนึ่งจำได้ว่าระบบจองตั๋วผ่านเว็บแย่และเลวร้ายมาก ทำให้ไปจองกับร้านตัวแทนแล้วยอมจ่ายค่าเพิ่ม 20 บาทจะดีต่อสุขภาพจิตกว่าเยอะ 

รถที่ให้บริการไม่ได้มีเปลี่ยนแปลงไปจากเมื่อก่อนเลยน่าจะเป็นรถชุดเดิม จะมีก็พวกอุปกรณ์อำนวยความสะดวกบนรถต่างหากที่ส่วนใหญ่ชำรุดหมดแล้ว ทั้งจอที่เอาไว้ดูหนังส่วนตัวหรือระบบเบาะนวดสุดฟินก็เปิดไม่ติดแล้ว

<a href="https://www.flickr.com/photos/holykyun/17765148934" title="IMG_0518 by holykyun, on Flickr"><img src="https://c1.staticflickr.com/1/331/17765148934_e67abfa8b1_k.jpg" width="2048" height="1365" alt="IMG_0518"></a>


หลังจากลงที่ท่ารถเก่า (สถานนีขนส่งเชียงราย 1) เดินเท้าผ่านไนท์บาซ่าเลี้ยวขวาออกมาจะเจอถนนหอนาฬิกาที่ตกแต่งสวยงาม ผมเป็นคนเชียงรายอยู่ 19 ปีแต่บอกตามตรงว่ายังไม่รู้จักชื่อถนนเส้นนี้เลย

<a href="https://www.flickr.com/photos/holykyun/18201630459" title="IMG_0519 by holykyun, on Flickr"><img src="https://c4.staticflickr.com/8/7774/18201630459_f014688579_k.jpg" width="2048" height="1365" alt="IMG_0519"></a>

หอนาฬิกาโดยลุงเฉลิมชัยแห่งวัดร่องขุน ถ้ามากลางคืนจะมีการแสดงแสงสีไฟด้วยนะ ที่นี้มักจะใช้เป็นที่จัดกิจกรรม Countdown หรือตักบาตรด้วยแหละ

<a href="https://www.flickr.com/photos/holykyun/18200108030" title="IMG_0524 by holykyun, on Flickr"><img src="https://c1.staticflickr.com/1/445/18200108030_c0f7de9c35_k.jpg" width="2048" height="1365" alt="IMG_0524"></a>

เดินเท้าตรงมาเรื่อยๆ ก็ถึงหน้าโรงเรียนแล้ว ภาพคูเมืองทำให้นึกถึงเวลามารอผู้ปกครองตอนเย็น ซื้อลูกชิ้นบ้าง น้ำหวานบ้าง แล้วก็จับกลุ่มเพื่อนสนิทนั่งคุยกัน ไม่รู้ว่ารุ่นน้องยังมีเวลาว่างแบบนี้ไหมนะ สงสัยจะโดนจับไปเรียนพิเศษกันหมดแล้วแน่ๆ

<a href="https://www.flickr.com/photos/holykyun/18383723882" title="IMG_0526 by holykyun, on Flickr"><img src="https://c1.staticflickr.com/9/8839/18383723882_74a4b4874e_k.jpg" width="2048" height="1365" alt="IMG_0526"></a>

สวัสดีคุณครูเวรแนะนำตัวว่าเป็นศิษย์เก่าแล้วโดนกักตัวคุยกันอยู่พักใหญ่ๆ ก็ได้เวลาเข้ามาเดินในโรงเรียน หน้าเสาธงมุมเดิมที่คุ้นเคยทุกเช้า ตั้งแต่เคารพธงชาติ สวดมนต์ และยืนกลางแดดร้อนๆ เพื่อรับฟังผู้บริการกล่าวอะไรกับนักเรียน ตัวอาคารไม่ได้เปลี่ยนไปเลย จะมีแค่เพิ่มจอกับมีการติดป้ายรางวัลเพิ่มนิดหน่อย

<a href="https://www.flickr.com/photos/holykyun/17767181773" title="IMG_0525 by holykyun, on Flickr"><img src="https://c1.staticflickr.com/1/295/17767181773_cdb14d0a04_k.jpg" width="2048" height="1365" alt="IMG_0525"></a>

มาแอบดูห้องศูนย์ข่าวเยาวชน ผมเคยเป็นสมาชิกตอน ม.4-5 ทั้งการใช้กล้อง การใช้คอม การตัดต่อ การทำกิจกรรมหลายๆ อย่างผมได้อิทธิพลมาจากที่นี่แหละ แต่ด้วยเหตุผลบางประการทำให้ผมออกมาก่อน ม.6 ไม่เช่นนั้นผมอาจจะเรียนจบที่สื่อสารมวลชนแทนวิศวคอมก็ได้นะ (ฮา)

กลับจากเดินสายทักทายคุณครูไปทุกภาควิชา แนะแนวน้องที่หอประชุมเล็กของโรงเรียน พาน้องรหัสไปเลี้ยง เขียนบรรยายแค่ 2 บรรทัดแต่นั้นใช้เวลาเกือบ 4 ชั่วโมงเลยนะ สุดท้ายก็ได้เวลาเดินกลับไปขึ้นรถที่เดิม เป็นอีกหนึ่งการเดินทางถึงจะสั้นๆ เช้าเย็นกลับ แต่ก็เป็นไม่กี่ครั้งนะที่ผมจะออกไปต่างจังหวะเพื่อเที่ยวอะไรสักอย่าง
