---
layout: post
title: day5 การพยายามข้ามเรือครั้งที่สอง
---
![](https://lh3.googleusercontent.com/RDheOhMAi0aCTMZL12hLtgGBa8MUcha3fvCc8qvQv4eC039nfLBEx_sRGEUxgSsV1-tdVPWYpE1rQ19G88_ng7vQW2Ph4aeI1ZPyYN5xc_JyOaDqENPkEz3w_jZ8A6TcPux1QlsOOqseeovWPoCcjXS5WlFpOWpAVP10xaKh5c-DfFqR3lYacdiPlBtjxihFEOjQU9-M8QE72dNW7ggCPu8IDXujg988wHAGBwrU6imq2je-wb_rYDqYaWMetp4TCeJ7tnR-HrdoHLUJYwIoE60M3nmRf_qIEbSrzbVrNPtwrFW1vqekGcEiPSjvXc2PdxPvB4Z2jKN9mtwQubwgszm-uWruZwFqEnMwY0W-0HjvhB3fJCpc0cIwlEHrpIcQFuUxWTof8cgimUvzbCZecr2hw_DmwXF3JMctztyp0f1PnXWFRGJCEyfnoEamBeoIIE05NfOsQejqmrP-navNfziB7U6rsnzz6qr708PZ5HpJWKIZXJu3MNA7Zi2jfU8Q1Y_OyfCVZofaqD96pME-8cnkzULL6gDkCfgZH6Zy08e-j5AdpfrD6B_aFsw2Cff6Fg2VAvo7dl0LLasqq-s0J_FG5fIRGCpc-mD6yeVyO4O6w6TYc2z2iA=w1442-h1081-no)

สวัสดีวันศุกร์วันสุดท้ายของสัปดาห์ ถ้าข้าราชการบางท่านเรียกว่าวันเสาร์น้อยด้วยซ้ำ

วันนี้ผมเดินทางด้วยเรืออีกรอบ แต่เปลี่ยนจากขึ้นเรือด่วนเจ้าพระยาที่สะพานพระปิ่นเกล้า มาเป็นการนั่งรถมาลงที่ตลาดคลองสานซึ่งอยู่ฝั่งตรงข้ามกับที่ทำงานก่อนขึ้นเรือข้ามฟาก เนื่องจากผมกลัวว่าถ้าใช้วิธีต่อรถเมล์อาจไปทำงานสายจึงเรียกพี่แท๊กซี่แทน ส่วนค่าเรือข้ามฝากถูกมากแค่ 3.50 บาทเอง แถมสามารถนำจักรยานข้ามไปได้ด้วยแต่ต้องเสียค่าระวางเพิ่ม ถ้าได้มีโอกาสขนจักรยานมาแล้วจะเอามาเล่าอีกทีครับ

ตำแหน่งของท่าเรือจะอยู่ใกล้กับที่ทำงานมาแต่มีตึกบังอยู่เลยต้องเสียเวลาเดินอ้อมมาเล็กน้อย แต่ไม่ไกลเท่าเดินจาก BTS ตากสินแน่นอนเพราะเส้นนั้นเดินประมาณ 1.2 กม. สรุปว่าใช้เรือข้ามฟากก็ประหยัดเวลาได้ดี

ต่อกันเรื่องงานครับ วันนี้ผมต้องทำหน้าที่ NOC เองคนเดียว ถึงหน้าที่จะดูเหมือนแค่คนนั่งเฝ้าเคาเตอร์เพื่อรับลูกค้า Walk-in, โทรศัพท์, อีเมล์ แต่ก็เป็นด้านหน้าที่ต้องรับมือกับลูกค้าและคอยประสานงานหลายๆ ด้าน โดยที่มีความคาดหวังของลูกค้าค่ำคออยู่ เพราะแน่นอนทุกคนเมื่อเกิดปัญหาก็ต้องอยากแก้ได้เร็วๆ อยู่แล้ว

ช่วงเย็นพี่ CEO สอนเกี่ยวกับการสัมภาษณ์และการเขียน Resume ต่อจากเมื่อวาน

และได้รับมอบหมายให้สร้างบริการ Web hosting โดยเลือกใช้ Control panel สักตัวที่ฟรีและรองรับการตั้งค่า DNS และ Mail server ได้ แล้วเอามาเล่าให้พวกพี่ๆ ฟังถึงข้อดีข้อเสียของมัน