---
layout: post
title: day5 การพยายามข้ามเรือครั้งที่สอง
date: 2014-03-30 18:57:27.000000000 +07:00
---
<a href="https://www.flickr.com/photos/holykyun/13508420313" title="IMG_20140328_075701 by holykyun, on Flickr"><img src="https://farm4.staticflickr.com/3680/13508420313_a7df8b0cb9_b.jpg" width="1024" height="768" alt="IMG_20140328_075701"></a>

สวัสดีวันศุกร์ครับ วันสุดท้ายของการทำงาน ถ้าเป็นราชการบางคนเรียกว่าวันเสาร์น้อยด้วยซ้ำไป แถมคุณข้าราชการผู้กินเงินภาษีผู้น่ารักบางท่านก็ชอบแอบกลับบ้านเร็วด้วย เล่นเอาซะผมซึ้งใจถ้าเจอหน้าคนที่ทำแบบนี้ที่ไรจะอวยพรในใจให้เต็มที่เลย

วันนี้ผมพยายามจะเดินทางด้วยเรืออีกรอบ แต่เปลี่ยนจากเรือด่วนเจ้าพระยามาเป็นการนั่งรถมาลงที่ฝั่งตรงข้ามของที่ทำงานแล้วขึ้นเรือข้ามฝากเอา เนื่องจากผมไม่รู้เส้นทางรถเมย์เลยจำใจต้องจ่ายแพงหน่อยแล้วเรียกใช้บริการพี่แท๊กซี่ แต่ว่าถ้าเอาเฉพาะค่าเรือข้ามฝากนั้นถูกแสนถูกครับ เพียงแค่ 3.50 บาทต่อคนเอง แถมยังสามารถนำจักรยานข้ามไปได้ด้วยแต่เหมือนต้องเสียค่าระวางเพิ่ม ไงถ้าผมได้จักรยานแล้วจะเอามาเล่าอีกทีครับ

<a href="https://www.flickr.com/photos/holykyun/13508414973" title="IMG_20140328_075710 by holykyun, on Flickr"><img src="https://farm8.staticflickr.com/7066/13508414973_3749b65aef_b.jpg" width="1024" height="768" alt="IMG_20140328_075710"></a>

ตำแหน่งของท่าเรือจะอยู่เยื้องๆกับตึกที่ผมฝึกงานนิดนึง หลังจากข้ามแล้วก็ต้องเดินเท้าต่ออีกนิดหน่อยเหมือนเดิม คิดว่าคงไม่ไกลเท่าเดินจาก BTS ตากสินหรอกมั้งเพราะเส้นนั้นเดินตั้ง 1.2 กม.

สรุปว่าก็ประทับใจดีครับ ผมไปเวลาประมาณ 7.30 น. จำนวนคนไม่เยอะมากกำลังสบายๆ คิดว่าอนาคตถ้าเอาจักรยานมารบกวนพื้นที่บนเรือก็ไม่น่าเกิดปัญหาอะไร

ต่อกันเรื่องงานดีกว่า วันนี้มีเรื่องตื่นเต้นเกิดขึ้นอีกแล้ว สุดยอดเลยครับบริษัทนี้มีอะไรให้ได้ใจเต้นตุ้บๆได้แทบทุกวันถึงพี่เค้าจะบอกเสียงเดียวกันว่าชินแล้วก็เหอะนะ เหตุการณ์นั้นก็คือผมต้องทำหน้าที่ NOC เองคนเดียวครับ !!

ณ จุดจุดนี้ใครที่ไม่ค่อยเข้าใจหรือบิ้วอารมณ์ไม่ขึ้นก็ทำเป็นตื่นเต้นหน่อยละกันฮะ เพราะว่าไอ่หน้าที่ของ NOC (Network Operation Center) คือรับมือเรื่องทุกอย่างที่จะเกิดขึ้นกับระบบที่เราดูแลอยู่เลย ทั้งแก้ไขเองและส่งเรื่องต่อ แล้วคือผมเป็นแค่เด็กฝึกงานถ้ามีพี่เลี้ยงคอยอยู่ข้างๆผมจะอุ่นใจขึ้นประมาณ 1,450% แต่ทว่าคุณพี่ทั้งหลายลงไปทานข้าวกันหมดแถมไปกันนานมากเลยด้วย แต่สุดท้ายก็ไม่มีเหตุการณ์อะไรเกิดขึ้นในช่วงเวลาดังกล่าวครับ

ช่วงเย็นๆ พี่ CEO เข้ามาสอนเกี่ยวกับการสัมภาษณ์และการเขียน resume เพิ่ม ชอบพี่เค้าอะ ผมหมายถึงชอบที่พี่เค้าสอนแบบเป็นกันเองนะไม่ได้ชอบเพราะพี่เค้าเป็นผู้ชาย แล้วผมจะร้อนตัวทำไมกันล่ะโธ่ จนสุดท้ายก่อนกลับได้งานมาชิ้นนึงให้ลองทำ Hosting Server แบบที่มี control panel, dns, mail server แล้วต้องทำแบบสามารถเอาไปให้บริการได้ด้วย ส่วนตัวเคยแต่ทำใช้เองไม่ก็แบบคอนฟิกมือนะ ก็คิดว่าจะลองทำเองให้ได้มากที่สุดก่อนแล้วตรงไหนติดจริงๆค่อยถามพี่เค้าอีกที
