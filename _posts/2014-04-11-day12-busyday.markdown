---
layout: post
title: day12 วันหัวฟู
date: 2014-04-11 21:06:40.000000000 +07:00
---
วันนี้เป็นวันที่แสนสุดจะวุ่นวายครับ เน็ต CAT ก็เดี้ยงไปเฉยเลย และเป็นธรรมดาเมื่อล่มแล้วเจ้าของเครื่องเซิฟเวอร์ทั้งหลายก็ต้องโทรมาถามถึงสาเหตุเป็นแน่ แล้วก็ตามคาดเลยวันนี้ผมรับโทรศัพท์รัวๆ

การรับโทรศัพท์แต่ละบริษัทก็มีฟอร์มมีลำดับการพูดต่างกันไป ของเน็ตทรีเองก็มีนะ ผมที่เริ่มฝึกงานมาได้เกือบจะครึ่งเดือนแล้วก็เริ่มพูดบทคล่องขึ้น ดังนั้นขอสรุปเลยว่าปัญหาการรับโทรศัพท์ของผมตอนนี้สบายมาก ถ้าไม่เจอเคสแบบแปลกๆนะ

ส่วนปัญหาเน็ตที่อยู่ดีๆล่มไปนั้นไม่ได้เกิดจากบริษัทผมครับ ปัญหาน่าจะมาจากทาง CAT มากกว่า แถมพอทุกอย่างกลับสู่ปกติยังเกิดปัญหาเน็ตลูกค้าบางคนไม่สามารถเข้าใช้งานได้อีก โอ้วว นี้มันโชคซวยซ้ำซ้อนอีกแล้ว แต่ก็ทำได้แค่แจ้งเรื่องให้แอดมิน CAT ต่อไป

ช่วงบ่ายๆนั่งเล่นระบบ NAS ต่อจากเมื่อวานที่คอนฟิกเสร็จแล้ว ผมเลยเอาไปลองใช้จริงดูบาง เริ่มต้นที่ NFS (Unix) อันนี้เรียบง่ายไม่มีปัญหาแถมสามารถ remote mount ได้สบายๆเลย แต่ปัญหามันอยู่ที่ CIFS (Windows) ที่ผมเข้าใจว่ามันคงต้องอยู่ในเน็ตเวิร์คเดียวกันถึงจะมองเห็นล่ะมั้ง นอกจากนี้ก็มีเล่น services อย่างอื่นอีกนิดหน่อย เช่น FTP, active directory
