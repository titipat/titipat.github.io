---
layout: post
title: day2 ลองของต่อจากเมื่อวาน
date: 2014-03-25 15:34:07.000000000 +07:00
---

![](https://farm8.staticflickr.com/7062/13402258473_18bcc722e1_o.jpg)

เริ่มต้นฝึกงานเช้าวันใหม่อย่างสดใสเพราะเมื่อวานได้นอนเร็วหน่อย โดยเปลี่ยนจากเวลานอนปกติตีสองเป็นเที่ยงคืน แล้วก็ตื่นตอนหกโมงเช้า ท้องฟ้าที่นี่ตอนเช้าสวยมาก แสงแดดอ่อนๆตัดกับเงาตึกมันช่างตื่นตาเด็กบ้านนอกยิ่งนัก

วันนี้ผมเข้างานเร็วเลยได้อยู่รับลูกค้าในช่วงเช้า ทุกอย่างราบลื่นดีเพราะเมื่อคืนแอบซ่อมบทมาก่อน จึงรับมือลูกค้า hot swap harddisk ได้สบายๆ จะมีปัญหาหน่อยคือรูเสียบสายสัญญาณของลูกค้าไม่ค่อยดี ต้องเดินเข้าเดินออกห้องเย็น(ห้องเซิฟเวอร์)บ่อยนิดนึง แต่วันนี้ผมเตรียมเสื้อกันหนาวมาแล้วครับ

ช่วงเที่ยงพี่ขึ้นไปทานข้าวกันที่ศูนย์อาหารชั้น 6 ผมเริ่มกล้าที่จะคุย หัวเราะตามแล้ว แต่ยังไม่กล้าเปิดมุขซักเท่าไหร่

ช่วงบ่ายนั่งอ่านกฏข้อบังคับของ NOC ทั้งก่อนเริ่มงาน ระหว่างงาน แล้วก็หลังเลิกงาน แต่ก่อนผมก็พอจะรู้ว่างานแบบนี้ต้องมีกฏระเบียบกันบ้างเป็นธรรมดา แต่ของบริษัทเราเคร่งมาก บอกตรงเลยถ้าผมเป็นลูกค้าแล้วรู้ว่ามีมาตรฐานเยี่ยมแบบนี้ผมรักบริษัทนี้จนตายเลย หลังจากนั้นก็มีจัดเอกสารกันเล็กน้อยเพื่อความเรียบร้อยของบริเวณโต๊ะทำงาน แล้วปิดท้ายด้วยฟังการอธิบาย internet map ของที่นี่

วันนี้ได้ลองอะไรมั้งน้า หลักๆ เลยคือนั่งเล่น VMware EXSi ต่อจากเมื่อวาน ตั้งแต่เช้าผมพยายามจะทำ PPTP Tunnel แต่ยังไงก็ไม่สำเร็จซักทีเมื่อทนไม่ไหวเลยต้องถามอากู๋จึงได้คำตอบว่า "E1000 NIC has some issues with PPTP, try to use VMXNET3 instead" ประกอบกับคำใบ้จากรุ่นพี่ว่าเช็คดูพวก promicuous กับ GRE (Generic routing encapsulation) ให้ดีว่าติดตรงไหนรึเปล่า ก่อนกลับมันก็ทำให้งานแล้วแต่ยังมีปัญหาเรื่อง DNS อยู่หน่อยพรุ่งนี้ค่อยต่อละกัน

คำติชมตัวเองในวันนี้คือ รู้สึกว่าตัวเองมัวแต่ตื่นเต้นกับ VMware มากไปนะ ถ้าว่างน่าจะลองของอื่นดูบ้าง เช่น XEN หรือ Microsoft Windows Server Data Center Edition ที่แน่ต้องรีบคิดโปรเจคที่อยากจะทำได้แล้วเพราะพี่ๆเริ่มถามละ
