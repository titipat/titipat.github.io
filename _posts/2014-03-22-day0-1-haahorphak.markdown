---
layout: post
title: Day0.1 - หาหอพัก
date: 2014-03-22 18:49:27.000000000 +07:00
---
แล้ววันเดินทางก็มาถึง จองตั๋วนกแอร์ล่วงหน้าไปประมาณสองชาติเศษๆ แต่อยากจะบอกว่าเป็นการขึ้นบินที่ระทึกที่สุดในชีวิตเลย เรื่องมันเกิดจากช่วงมิดเทอมผมทำกระเป๋าดินสอหายครับ อ่านผ่านๆคงไม่คิดสินะว่าแค่ลืมมันจะทำให้เกิดเรื่องแบบนี้ ประเด็นมันอยู่ที่ในกระเป๋านั้นมันมีคัตเตอร์ตัดกระดาษอยู่ แล้วไอ่กระเป๋านั้นก็ดันมาโพล่อยู่ในกระเป๋าเป้ที่ผมจะเอาขึ้นเครื่องราวกับไสยศาสตร์ 

ยังครับ ยังไม่จบแค่นี้ ปกติถ้าเจอของมีคมให้ทางเจ้าหน้าที่ยึดไปก็จบ ประเด็นต่อไปมันอยู่ที่โคตรสารพัด gadget และสายสัญญาณ+สายชาร์จทั้งหลายที่พกมาดันรวมกันเป็นก้อนคล้ายระเบิดแล้วก็ไปเตะตาเจ้าหน้าที่ความปลอดภัยอีก เลยต้องเสียเวลารื้อกระเป๋าอธิบายเค้าว่าแต่ละอันคืออะไร ใช้ทำอะไร บลาๆๆๆ

![](http://farm8.staticflickr.com/7029/13319128835_2849df6d89_o.jpg)

ในที่สุดก็หลุดด่านตรวจออกมาได้แต่เสียเวลาจัดกระเป๋าใหม่อย่างมาก ไม่เป็นไรครับก็เข้าใจว่าเป็นหน้าที่ของพี่เค้า แต่ความซวยมันยังไม่จบเมื่อผมพบกับสิ่งขึ้นชื่ออีกอย่างของเชียงใหม่มานั่งข้างๆ "นักท่องเที่ยวจีน" ตัวเป็นๆโพล่มานั่งข้างๆผม แถมยังมาแบบเบิ้ลคู่แพ๊คในเวอร์ชั่นคู่รักหวานแว่วอีก 

	**นักท่องเที่ยวจีน** เป็นสิ่งที่มีชีวิตที่มีความอินดี้สูงมาก มีความเชื่อส่วนบุคคลกันว่าจักรวาลโคจรรอบตัวเค้า ทำให้เวลาคนจีนคุยกันอาจถึงขั้นตะโกนโวยวายสามบ้านแปดบ้าน แถมยังมีพฤติกรรมที่คิดอยากจะทำอะไรก็ทำอีกด้วย ใครอยู่เชียงใหม่จะเจอบ่อยกับการจอดรถกลางถนนกระทันหันเพื่อเปิดแผนที่

เอาความสงบในการเดินทางของตรูคืนมาน้าาาา~~~~~~~~~~~

"เฮ้อ... ลงเครื่องซักที" ผมถอนหายใจคล้ายกับเก็บกดมาทั้งชีวิต แต่แล้วโชคซวยชั้นที่สามก็บังเกิด ผมเจอแท๊กซี่การเมืองสี xxx ซะงั้น ทำให้ตลอดทางที่นั่งข้างพี่เค้าผมต้องแปลงร่างเป็นมนุษย์การเมืองสี xxx ไปโดยปริยาย

แถมเรื่องของวันนี้ยังจบแบบ bad ending ซะอีกเนื่องจากหอที่ผมเล็งไว้จากในเน็ตมันช่างต่างกับความเป็นจริงราวฟ้ากับเหว สรุปว่าตลอดการฝึกงานนี้ผมคงต้องอยู่บ้านคุณยายแถวบางกอกน้อยซะแล้ว ส่วนการเดินทางจะเป็นยังไงคงต้องติดตามตอนต่อไปแหละ

![](https://farm3.staticflickr.com/2817/13326608775_87f948d5b5_o.jpg)

ผลจากการเดินหาหอวันนี้
