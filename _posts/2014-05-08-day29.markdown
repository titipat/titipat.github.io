---
layout: post
title: day29 (null)
date: 2014-05-08 19:37:05.000000000 +07:00
---
หัวข้อไม่ได้ error หรอกผมอยากใช้ชื่อนี้จริงๆ วันนี้จะเป็นแนวสาระปนบ่นผสมเงิบ ทนอ่านหน่อยนะ

จากฝ่ายข่าวกรองของผมวันนี้หลายโรงเรียนจะเปิดเทอมแล้ว เพื่อไม่ให้เป็นการเสี่ยว เอ้ยย เสียงต่อรถติดออกบ้านเช้าแบบประชดชีวิตก็เป็นตัวเลือกหนึ่งที่น่าลองดู วันนี้ออกบ้านตั้งแต่หกโมงเช้ากว่า โบ้กพี่วิน เดินผ่านตลาด โบ้กพี่วินโคอาล่า กระโดดขึ้นเรือ อ้าวยังไม่เจ็ดโมงเลยถึงที่ทำงานซะแล้ว

การไล่เช็คอีเมลต่อจาก NOC อีกกะเป็นเรื่องสำคัญเพราะช่วงระหว่างเปลี่ยนกะมีโอกาสเกิดการตกหล่นได้สูง แต่ไม่มีเหตุการณ์อะไรผิดปกตินอกจากถังขยะเต็มเลยต้องเอาไปทิ้งเท่านั้นแหละ อ๋อๆ มีกรณีนิดหน่อยว่าซักวันสองวันก็เข้าไปดูในกล่อง junk หรือ spam mail บ้างนะ บ้างครั้งอาจจะมีเมลลูกค้าไปโพล่ในนั้นก็เป็นได้

ตอนเช้า(ตรู่)นั่งศึกษาเรื่อง linux firewall ทั้ง iptables, ipcop, shorewall, pfsense และ
 ufw หลังจากได้ลองลบๆ ลงๆ ยิงๆ ดูปรากฏว่าติดใจ ufw ที่สุดแล้วเพราะอย่างเครื่องผมก็ไม่ได้รัน services อะไรมากมาย มีแค่บล๊อกนี้กับเมลเฉยๆ คอนฟิกมือเองก็ยังพอไหวอยู่
 
ตอนเช้า(สายๆ)ลองหาพวกอะไรซักอย่างที่เอามา block หรือ ban จัดไปครับ fail2ban ผลคือผมคงเป็นแอดมินคนแรกล่ะมั้งที่โดนเซิฟตัวเองแบน 1 วัน เงิบบบบ

ตอนเที่ยงได้เรียนรู้ว่าเวลาเราจะเตรียมเอกสารซักอย่างให้ผู้บริการ ควรจะรู้เรื่องเกี่ยวกับกระดาษในมือซักนิดนึงก็ยังดี เพราะมันแสดงถึงความเตรียมพร้อมและกระตือรือร้น ไม่ใช่แค่ว่าทำไปตามหน้าที่ ยิ่งถ้าเรามีเจ้านายธุรกิจพันล้านยิ่งต้องให้ความสำคัญกับจุดนี้มากขึ้น

![](https://lh4.googleusercontent.com/-_nsu7p5rAoA/U2smlyhxduI/AAAAAAAAFnY/_-gyeA5MUjY/w1153-h865-no/IMG_20140508_133351.jpg)

ตอนบ่ายมีลูกค้าบริษัทเข้ามาติดตั้งตู้ rack space อีก 5 ตู้ แต่ผมไม่มีหน้าที่อะไรมากเพราะถ้าเป็นลูกค้าที่มาเป็นตู้ส่วนใหญ่เค้าจะจัดการเองหมดแหละ เราเตรียมสายไฟกับสายแลนไว้ให้ก็เพียงพอ แต่แอบสงสารลูกค้าเหมือนกันนะ เค้ามากันสองคนเป็นพี่เลี้ยงคนนึงแล้วก็เด็กฝึกงานคนนึง ใส่เสื้อโปโลแขนสั้นมา ทำอยู่ได้ซักชั่วโมงก็ต้องกลับไปเอาเสื้อกันหนาวตามระเบียบ บอกแล้วที่นี่แอร์เย็น

ตอนบ่ายแก่ๆ ผมโดนเล่นแล้ววว โดนปรับแก้ resume เยอะเลย บ้างอันที่ผมคิดว่าดีแล้วมันก็ยังมีจุดบกพร่องโพล่ออกมาให้เห็นเมื่อเอาไปให้คนอื่นดู สรุปว่า resume นี้คงเป็นอะไรที่ไม่น่ามีทางทำให้สมบูรณ์ได้หรอก มันต้องปรับไปเรื่อยๆตามเวลาหรือตามบริษัทที่เราจะสมัครงานจริงๆ

สรุปว่าวันนี้ฝึกงาน 11 ชม. เพราะเข้างาน 7:06 ออก 18:04

ปล. Day 28 ก็มีให้อ่านนะครับแต่ไม่ได้เอาขึ้นใครมีพลังลมปราณก็หาทางเข้าเอาละกัน รับรองว่ามันส์สลัดมากๆครับ
