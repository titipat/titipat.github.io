---
layout: post
title: ถนน(รถ+จักรยาน) = จักรยานผิดเสมอ = กูล้ม?
date: 2014-06-29 18:37:37.000000000 +07:00
---
![](https://lh4.googleusercontent.com/sqCn6mq9e_L8FbSeJr04TlB_nF4i6zV7CAFDUePqrxo=w1598-h904-no)

ผมเริ่มปั่นจักรยานแบบจริงจังมาได้ปีครึ่ง ไม่เคยเจออุบัติเหตุเลยจนวันนี้ผมโดนรถเบียดรถในวงเวียน

###ในวงเวียนใครไปก่อน

ถ้าความรู้ก้นหีบผมไม่ผิดเพี้ยนอะไรผมจำได้ว่าต้องให้รถในวงเวียนไปก่อนซิ แต่กฏเกณฑ์ทั้งหลายก็ไม่เคยใช้กับคนไทยได้หรอก เชื่อผมเถอะว่าสุดท้ายวงเวียนที่สร้างขึ้นเพื่อความปลอดภัยมันก็กลายเป็นสนามประลองใจดีๆนั้นแหละ

###เรื่องมันเป็นมายังไง

ช่วงนี้ที่พืชสวนโลกจัดกิจกรรมเต้นแอโรบิคฟรี ทำให้มีเหล่าคนไทยผู้ชื่นชอบของฟรีจากทั่วเชียงใหม่แห่มาใช้บริการจนเกิดปัญหาที่จอดรถมาก่อนหน้านี้ได้ซักพักแล้ว เกิดมาตรการให้ลงทะเบียนก่อนเพื่อไม่ให้คนเยอะเกินไป แล้วมันก็เป็นการแก้ปัญหาที่ผิดจุดไปเต็มๆ เพราะเป็นการเร่งให้คนรีบมาลงทะเบียนจนแสดงสันดานดิบออกมานั้นเอง

###เล่าตอนเกิดเหตุหน่อยเดะ

เรื่องมันเกิดจากผมเข้าวงเวียนมาแล้วกำลังจะหมุนไปตามทางกลมๆ ทันใดนั้นบรรดารถยนต์ก็พุ่งเข้ามาตัดหน้า จักรยานน้อยสีขาวรู้สึกถึงภัยคุมคามเลยพยายามโดดขึ้นทางเท้าด้านขวามือด้วยสกิล bunny hop ที่ไปฝึกมาหวังว่าซักวันจะได้ใช้ แต่เพราะสกิลนี้ต้องยืนร่ายมนต์นานไปหน่อยจักรยานน้อยสีขาวจึงโดนรถระยำคันนั้นพลักลงข้างทางแบบสัมผัสเบาๆ (ซึ่งถ้าไม่โดดเองแต่แรกมันคงแรงมาระดับคนปลิ้ว)

###หลังจากนั้นล่ะ?

ผมมั่นใจเลยว่าจากมุมมองรถคันนั้นต้องเห็นว่าผมล้มเองแน่ๆ แล้วก็เป็นเช่นนั้นเจ้าของรถเปิดกระจกมาดูเล็กน้อยก่อนจะขับออกไปจอดรอลงทะเบียน ผมเงิบไปซักพักใหญ่แล้วคิดในใจว่า

ขอบคุณหมวกกันน๊อคจักรยาน Ranking ราคา 990 บาทที่ช่วยซับแรงกระแทกจากขอบปูน

ขอบคุณไหล่ตัวเองที่เป็นถุงลมนิรภัยให้

ขอบคุณคุณพี่จักรยานนิรนามที่สอนผมกระโดดเมื่อปีที่แล้ว ถ้าผมไม่โดดคงไปมุดใต้ท้องรถแล้วล่ะ

และขอบคุณเจ้าของรถคันนั้นที่ได้มาสอนวิชาสร้างเสริมประสบการณ์ชีวิตภาคปฏิบัติให้กับผม

###ขอสรุปแบบสั้นๆ

ผมโดนรถยนต์ตัดหน้าในวงเวียน ผมรู้ว่าต้องชนแน่เลยโน้มตัวออกไปด้านข้าง ผมล้มเจ็บเล็กน้อย จบจ้า
