---
layout: post
title: day31
date: 2014-05-12 21:00:19.000000000 +07:00
---
เช้าวันจันทร์อันแดดเปรี้ยงๆ คิดว่าสัปดาห์นี้หลายโรงเรียนคงจะเปิดเรียนกันอย่างเต็มสูบแล้ว ผมก็เลี่ยงช่วงเวลารถติดโดยการออกเช้า ก็เลยถึงที่ทำงานแต่ 7:30 น.

เช้านี้ผมเริ่มทำการบ้านชิ้นใหม่ที่คุณพี่ CEO สั่งไว้แต่คราวก่อนคือคิด 3 คำถามที่คิดว่าจะโดนถามระหว่างการสอบสัมภาษณ์สมัครงานมาพร้อมคำตอบ หลังจากนั่งนึกอยู่หนึ่งชั่วโมงได้มาเกือบครึ่งร้อย เดี๋ยวว่างๆค่อยนั่งคัดออกละกัน

![](https://lh6.googleusercontent.com/-VfIgBy5YMzQ/U3B47A_PFMI/AAAAAAAAFzI/oZGSdaqgqX4/w1153-h865-no/IMG_20140512_143033.jpg)

อย่างที่บอกไปว่าตอนนี้เจ้าหน้าที่บัญชีเค้าขอลาหยุด ผมเลยต้องช่วยงานเล็กๆหน่อย เช่น ปริ้นซองจดหมาย ส่งจดหมาย เซ็นรับเอกสาร บลาๆๆ ถือว่าเป็นอีกหนึ่งประสบการณ์ที่หาไม่ได้เลยนะสำหรับวิศวะคอม มีติดตัวไว้ก็ไม่เสียหายนะเออ

ช่วงบ่ายมีลูกค้าเข้ามา m/a เครื่องหลักจากเหตุการณ์ไฟกระฉากครั้งใจเมื่อวันเสาร์ที่ผ่านมา แต่คืนนั้นฝนตกแรงจริงๆนะเธอว์ที่บ้านผมถึงไฟดับเลยแหละ หลังจากคุณลูกค้าพยายามอยู่นานเปลี่ยน power supply ก็แล้ว ถอดโน้นถอดนี้ดูก็แล้วยังหาสาเหตุไม่ได้ ลูกค้าเลยต้องยอมแพ้ยกเครื่องออกไปซ่อม

แวะมาเกล็ดความรู้เรื่องการนำเครื่อง-อุปกรณ์เข้าออกหรือซ่อมกันหน่อย ทั้งหมดต้องมีการทำเอกสารไว้เป็นลายลักษณ์อักษร ใครดำเนินการ เป็นผู้ให้ดำเนินการ ถ้าที่ไหนเข้มหน่อยก็ต้องมีการถ่ายสำเนาบัตรประชาชนไว้ แล้วก่อนจะเอาอุปกรณ์ออกจากตึกได้ก็ต้องมีเอกสารขออนุญาตที่ต้องยื่นให้พี่ยามก่อนด้วยนะ

มันจะมีประเด็ดนิดนึงว่าในครั้งนี้ผมทำหน้า NOC ดังนั้นถึงอยากจะช่วยพี่เค้ามากแค่ไหนก็เถอะ แต่ถ้าเราออกปากไปแล้วนั้นหมายถึงความเสี่ยงที่ทำให้เรามีส่วนต้องรับผิดชอบ ดังนั้นถ้าไม่ชัวว์หรือไม่ใช่หน้าที่อย่าออกตัวเลยดีกว่านะ

![](https://lh5.googleusercontent.com/-LvAnA3kV9lI/U25ds0upyHI/AAAAAAAAFsQ/CYzDMNSZGWA/w1153-h865-no/IMG_20140510_230011.jpg)

บรรยากาศท่ามกลางแสงเทียนของวันเสาร์ที่ผ่านมา สำหรับผมชินแล้วนะเพราะเชียงใหม่ก็มีไฟดับบ่อยๆ แต่คุณที่บ้านคุณยายตื่นเต้นใหญ่เลย

ตกเย็นมีงานเอาจดหมายไปส่ง แล้วเวลาส่งเอกสารสำคัญอะไรอย่าลืมส่งเป็นไปรษณีย์ลงทะเบียนล่ะ มีปัญหาหรือเกิดสูญหายขึ้นมาจะได้ติดตามได้ถูก



![](https://lh5.googleusercontent.com/-7PIZ42tjTEk/U3ClNV5zEBI/AAAAAAAAFzA/5EiZfkRee-0/w1153-h865-no/IMG_20140512_164817.jpg)

ตอนเย็นผมกลับด้วยเรือด่วนเจ้าพระยาเช่นเดิม ต่างจากตอนเช้าที่แดดช่วงสี่โมงมันร้อนแรงมาก รอบนี้นั่งหน้าเรือมากจนโดนน้ำกระเซ็นใส่รัวๆเลยแหละ

![](https://lh3.googleusercontent.com/-7lnPIsIKCds/U3ClXGwyNfI/AAAAAAAAFxs/a-i0CA7A9VE/w1153-h865-no/IMG_20140512_165427.jpg)

ส่วนพี่คนหน้าเค้ามีไอเท็มป้องกันด้วย สุดยอดไปเลยกันได้ทั้งแดดทั้งน้ำ
