---
layout: post
title: day8 มีของมาส่งคร้าบบ~
date: 2014-04-02 22:09:48.000000000 +07:00
---
<a href="https://www.flickr.com/photos/holykyun/13508303715" title="IMG_20140328_141936 by holykyun, on Flickr"><img src="https://farm4.staticflickr.com/3829/13508303715_876a32146d_b.jpg" width="768" height="1024" alt="IMG_20140328_141936"></a>

สวัสดีกลางสัปดาห์ วันที่โรงหนังต่างพากันลดราคาเชิญชวนให้เหล่านักเรียนนักศึกษาโดดเรียนมาอุดหนุน ก็คือสวัสดีวันพุธนั้นแหละ

เช้านี้ผมเปิดด้วยงานเอกสารบึกใหญ่ๆเลยหนึ่งกอง เนื่องจากว่าเมื่อคืนมีลูกค้านำเครื่องเซิฟเวอร์มาฝาก ตามกฏหมายไทยแล้วผู้ให้บริการต้องทำการเก็บข้อมูลเจ้าของเครื่องเผื่อว่าเกิดอะไรขึ้นจะได้ตรวจสอบได้ ในกรณีนี่จะคล้ายกันทั่วประเทศไทยก็คือหลักฐานการทำสัญญาต่างๆ และสำเนาบัตรประชาชนเจ้าของเครื่อง หน้าที่ของผมคือตรวจทานกระดาษหนาๆนั้นแหละว่าถูกต้องใหม่ กรอกครบถ้วนรึยัง ก่อนจะสแกนแล้วบันทึกข้อมูลเข้าระบบ

ช่วงบ่ายเจอลูกค้ามาแปลก ปกติจะเจอลูกค้า hot swap คือเอาอะไรซักอย่างมาขอเสียบที่เครื่องเพื่อก๊อปปี้ข้อมูลพอเสร็จแล้วก็กลับ ถามว่าโหลดกลับเองได้ไหมตอบว่าได้ครับ แต่ในกรณีที่ไฟล์มีขนาดใหญ่มากๆมาดูดตรงจะเร็วกว่า พบเห็นได้บ่อยในกรณี bittorrent colocation แต่ว่าทีนี้พี่แกเอามาฝากเสียบเครื่องนึงแล้วก็กลับไปซักพักค่อยโทรมาใหม่บอกย้ายไปเสียบอีกเครื่องให้หน่อย เพิ่งจะเคยเจอแฮะ

ช่วงเย็นก่อนกลับได้ทำหน้าที่คนส่งของหรือเอาเท่ๆก็ messenger ครับ แต่ผมไม่ได้แว้นมอไซต์ผ่าดงรถติดในช่วงแดดร้อนจ๋าของเมืองกรุงหรอกนะ แค่เดินมาส่งของที่ไปรษณีย์ข้างล่างเอง สำหรับท่านที่ไม่เคยมาหรือบอกคนขับรถว่าตึก กสท. แล้วแกไม่รู้เรื่องบางครั้งบอกว่ามาไปรษณีย์กลางหรือไปรษณีย์บบากรักก็ได้นะ


<a href="https://www.flickr.com/photos/holykyun/13508320255" title="IMG_20140328_140725 by holykyun, on Flickr"><img src="https://farm6.staticflickr.com/5140/13508320255_9b80024dee_b.jpg" width="1024" height="768" alt="IMG_20140328_140725"></a>

ไปถึงคุณพี่ยามเปิดประตูต้อนรับอย่างแจ่มใส บรรยากาศที่นี่ค่อนข้างจะเงียบๆ เพราะแถวนี้มีแต่บริษัทเวลาเค้าส่งของมักจะส่งในช่วงเช้าเพื่อให้ทันรถขนของตอนเที่ยง ก็ดีครับเข้าไปรออยู่ซักพักก็ถึงคิวเราแล้ว แต่ขอติหน่อยว่าคุณป้าที่เคาเตอร์ไม่ค่อยเป็นมิตรกับเราเลยฮะ หรือว่าแกอาจจะเหนื่อยเพราะต้องรับลูกค้าทั้งวันก็ไม่รู้


<a href="https://www.flickr.com/photos/holykyun/13508405263" title="IMG_20140328_141911 by holykyun, on Flickr"><img src="https://farm8.staticflickr.com/7173/13508405263_349790b68b_b.jpg" width="1024" height="768" alt="IMG_20140328_141911"></a>

ตอนกำลังจะเดินออกเหลือบไปเห็นของแปลกตาเข้า มันคืออุปกรณ์กันกระแทกชนิดหนึ่งที่ต่างประเทศใช้กันมาประมาณสิบปีได้แล้วมั้งแต่ไปรษณีย์ไทยเพิ่งนำเข้ามา ถ้าให้นิยามคงเรียกว่าถุงลม มันจะเหมือนถุงลมที่อยู่ตามรถยนต์เรานั้นแหละครับ แต่ข้อดีของมันคือตอนใส่ไปในกล่องมันจะยังแบนๆอยู่นะทำให้จัดของได้ง่าย พอผ่านเครื่องปรับแรงดันเท่านั้นแหละมันก็จะพองตัวขึ้นมาทันที แล้วการพองของมันก็จะขึ้นรูปตามของที่อยู่ข้างๆเลย จึงทำให้การกันกระแทกทำได้ดีขึ้นมากๆ ระดับที่เรียกว่าโฟมเทียบไม่ติดแถมมีน้ำหนักเบาด้วย
