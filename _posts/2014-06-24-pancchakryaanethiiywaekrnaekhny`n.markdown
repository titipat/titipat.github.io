---
layout: post
title: ปั่นจักรยานเที่ยวแกรนแคนยอน
date: 2014-06-24 23:31:34.000000000 +07:00
---
แกรนแคนยอนเป็นชื่อเล่นของเหมืองเก่าแห่งหนึ่งพิกัด 18.696750, 98.893028 ด้วยบรรยากาศที่แปลกตากับระยะทางเพียง 15 กม.จากตัวเมืองทำให้เป็นแหล่งท่องเที่ยวของเหล่าเสือจักรยานเชียงใหม่ทั้งหลาย

![](https://lh5.googleusercontent.com/-VHh3T_AMDwM/U6bQh7_WuvI/AAAAAAAAHQE/Os9gyvqjnDc/w1313-h985-no/IMG_20140622_181236.jpg)

การเดินสะดวกสบายได้ทั้งรถยนต์ แมงกาไซต์ หรือจักรยานคู่ใจของคุณ พอออกจากแยกกาดต้นพยอมก็ตรงมาเรื่อยๆ ถนนตลอดคันคลองปั่นง่ายมีเลนจักรยานและมีคนปั่นอยู่บ่อยๆ เยอะจนถ้าเจอจักรยานแถวนั้นลองสวัสดีทักทายกันหน่อยอาจได้เพื่อนปั่นเพิ่มเลยก็ได้ อย่างครั้งนี้ตอนแรกผมมาสามคน หลังจากปากดีเผลอทักพี่จักรยานคันหน้าเท่านั้นแหละเพิ่มเป็นหลักยี่สิบเลย

คำแนะนำมือใหม่เส้นนี้คือตั้งสติหน่อย รถใหญ่เยอะ รถเร็วด้วย แต่ไม่ต้องกลัวนะครับปั่นบนทางจักรยานของเราแหละ (แรกๆ ผมเจอสิบล้อขับผ่านก็มีเหวอเหมือนกัน)

![](https://lh5.googleusercontent.com/-hCmKmNc5UW8/U6aqFfQWeQI/AAAAAAAAHI8/dcU3ecqV78g/w729-h985-no/IMG_20140622_170325%257E2.jpg)

ผมมันพวกเน้นอุปกรณ์เลยลองซื้อเจลมาดูดเล่นซักหน่อย เผื่อจะได้พลังงานระเบิดบันไดถีบรถได้เหมือนโปรจักรยานเมืองนอกบ้าง รสชาดมันสุดๆ ออกแนวเหนี่ยวๆ ข้นๆ แปลกใหม่ดี มีกาแฟกินช่วยกระตุ้นความคึกเป็นอย่างดี แต่คราวหน้าคงไม่ซื้อแล้วแหละ ซองนึงแพงเอาเรื่องอยู่

![](https://lh6.googleusercontent.com/-IheLasWsdMU/U6bQ1vz2n3I/AAAAAAAAHP0/dRg1I8pJMg4/w1313-h985-no/IMG_20140622_181642.jpg)

มีร่องรอยซากอารยธรรมการก่อกองไฟด้วย สงสัยจะมีอินเดียนแดงมาตั้งแคมป์ไฟ สมกับเป็นแกรนแคนยอนจริงๆ

![](https://lh3.googleusercontent.com/-5LWAlienmww/U6bQzGjFniI/AAAAAAAAHP8/3Y-Qla8o8EU/w1313-h985-no/IMG_20140622_181637.jpg)

ส่วนการลงเล่นน้ำนี้โปรดมีผู้ใหญ่หรือนักว่ายน้ำเทพดูแลด้วยล่ะ เนื่องจากมันเป็นเหมืองเก่าย่อมลึกเป็นธรรมดา เอาเป็นไปถ่ายรูปก็พอครับอย่าลงเล่นน้ำเลย

![](https://lh4.googleusercontent.com/-t7skUn2p9WQ/U6bQ7X7bBrI/AAAAAAAAHMA/LiqKqGRXGdw/w1331-h985-no/IMG_20140622_190715%257E2.jpg)

สุดท้ายปิดทริปกันที่อุทยานราชพฤกษ์ 18.747534 98.925056 สรวงสวรรค์ของคนรักสุขภาพ ปอดยักษ์อีกแห่งของเชียงใหม่ ปัจจุบันเป็นจุดพักของนักจักรยานวันละหลายร้อยคน ช่วงเช้า,เย็นจะมีคนมาออกกำลังกายตลอด ผมเองบ้านอยู่แถวนี้ก็มาใช้บริการอยู่บ่อยๆ สุดท้ายก็ขอความร่วมมือคนที่จะมาเคารพกฏแล้วก็ฟังพี่ยามด้วยล่ะ


