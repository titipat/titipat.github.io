---
layout: post
title: day39-40
date: 2014-05-25 12:47:44.000000000 +07:00
---
โค้งสุดท้ายสำหรับการฝึกงานของผม ด้วยความอยากลองอยู่ทำงานกะกลางคืนผมเลยขอพี่เค้าอยู่ยาวไปเลยหนึ่งวัน แต่มันไม่ใช่แค่หนึ่งวันธรรมดานะ มันคือหนึ่งวันในอ้อมอกของการประกาศยึดอำนาจของพี่ทหารนะเธอว์

![](https://lh6.googleusercontent.com/-XY3fe_xJgNg/U31KSTlWjvI/AAAAAAAAGTo/nvDlT_i1lxE/s942-no/IMG_20140522_072624.jpg)

ช่วงเช้าระหว่างเดินทางเจอมนุษย์เงินเดือนท่านหนึ่งเอาบอร์ดชูชีพมาบังแดด เดี๋ยวนะปกติแล้วอุปกรณ์ช่วยเหลือนี้ถ้าไม่จำเป็นเค้าไม่เอาออกมานิ คราวก่อนก็มีข่าวคนไทยเอาเสื้อชูชีพบนเครื่องบินออกมาเลยไปทีนึงแล้วนะ แสดงว่าบางคนคงยังไม่เห็นความสำคัญของพวกนี้ล่ะมั้ง

![](https://lh4.googleusercontent.com/-5c-Ie3hOAjk/U32KOLxOYOI/AAAAAAAAGTw/2o-7FPEu6iE/w1598-h585-no/PANO_20140522_104731.jpg)

ที่ตึก กสท.บางรัก จะมีด้านฟ้าไว้ให้บริการลูกค้าที่ต้องการใช้สัญญาณดาวเทียมด้วย วันนี้จะมีลูกค้ามาถอดจานกลับผมเลยได้ขึ้นมาดูวิวสวยๆข้างบนด้วย

![](https://lh4.googleusercontent.com/-kp6smNN0trQ/U32JDGOMb8I/AAAAAAAAGT4/F8dWXDzNu18/w1256-h942-no/IMG_20140522_103155.jpg)

แต่หน้าที่ผมมีแค่ดูเท่านั้นครับ ที่เหลือเป็นหน้าที่ของลูกค้าเองทั้งหมด เท่าที่แอบเดินดูส่วนใหญ่จะเป็นจานสำหรับรับสัญญาณโทรทัศน์เกือบทั้งหมด ผมเดาว่าคงเป็นลูกค้าที่ทำ streaming ทั้งหลายล่ะมั้ง ข้างบนนี้อากาศร้อนใช้ได้เลยยังดีที่มีลมพัดตลอดไม่งั้นคงได้มีร่วงเพราะลมแดดแน่ๆ

![](https://lh5.googleusercontent.com/-t1Ia423yyVM/U32Kl3LzR9I/AAAAAAAAGUA/QgVrfyNh3-A/w1598-h933-no/IMG_20140522_113453.jpg)

เบื้องหลังการทำงานของพี่ๆเค้าครับ เนื่องจากน๊อตมันปีนเกลียวดังนั้นต้องพึ่งแรงงานคนล้วนๆกว่าจะเสร็จก็เกือบบ่ายสองโมงเลย

![](https://lh4.googleusercontent.com/-yXft5xV1hdk/U34Cxo0PJdI/AAAAAAAAGTg/RtjSn6RmwFs/w1256-h942-no/IMG_20140522_200032.jpg)

ตอนเย็นพี่ที่บริษัทพาไปเลี้ยงที่ร้านอาการญี่ปุ่นฮานาญ่า ด้วยรสชาดอาหารแนวฝีมือคุณแม่เลยกินอย่างเป็นกันเองมากจนนั่งพับกระดาษเล่น มีทั้งจรวด รถแข่ง กบกระดาษ ดาวกระจาย โอ้ยย เยอะครับตอนเด็กใครเคยเล่นอะไรก็ขุดฝีมือออกมาโชว์

![](https://lh6.googleusercontent.com/D8wjDxGMxain5d4PAR-jLqm2y0TAga78ZtOdOY6L7oA=s942-no)

ขากลับออฟฟิศแอบมีเรื่องตื่นเต้น เพราะเนื่องจากเย็นวันนั้นพี่ทหารประกาศยึดอำนาจ ประกอบกับที่นี่เป็นศูนย์โทรคมนาคมที่สำคัญมากแห่งหนึ่ง การรักษาความปลอดภัยเลยต้องพุ่งปรี้ดเป็นธรรมดา ขนาดแค่เดินเข้าออฟฟิศต้องมีพี่ทหารเดินคุม แถมยังติดอาวุธหนักด้วยนะเธอว์ 

IMI Tavor TAR-21 ของจริงเท่มาก...

![](https://lh6.googleusercontent.com/-7RN0yFdm9as/U34uOQIo5LI/AAAAAAAAGUY/zl0DlaQY1CA/w706-h941-no/IMG_20140522_235509.jpg)

เนื่องจากการประกาศเคอว์ฟิวทำให้คืนนี้ไม่มีลูกค้ามาใช้บริการอย่างแน่นอน เวลาที่เหลือจึงหมดไปกับเกมบ้าง ยูทูปบ้าง ไม่ก็เล่นเน็ตฆ่าเวลาบ้าง จนถึงเวลาตามกำหนดการปรับปรุงระบบ

วันนี้ทางบริษัทมีการปรับปรุงระบบภายในนิดหน่อย ก่อนจะลงมือต้องมีการแจ้งลูกค้าล่วงหน้าและต้องให้แน่ใจด้วยว่าการแจ้งต้องไปถึงลูกค้าดังนั้นเมื่อวันจึงต้องโทรไปยืนยันกับลูกค้าอีกครั้ง ทั้งนี้ก็เพื่อให้ลูกค้าได้สั่งปิดเครื่องก่อนไม่งั้นเกิดลูกค้าเครื่องไหนใช้ memory cache แล้วไปกดสวิตปิดดิบนี้งานเข้าทันทีเลยนะ

งานมีทั้งแบบแรงงานสุดๆแบบยกตู้ แบกเครื่อง จนไปถึงการวางผังเครื่องใหม่ การตั้ง switch port ทั้งหลายของแต่ละเครื่องจนถึงการจ่าย public ip ให้แต่ช่วงหลังนี้พี่เค้าเป็นคนจัดการครับ คิดว่าถ้าให้ผมทำคงโน้นแหละได้ตักบาตรพอดีแน่เลย

การปรับปรุงต้องทำอย่างรวดเร็ว แน่นอน แล้วต้องเผื่อเวลาสำหรับข้อผิดพลาดด้วย คืนนี้มีปัญหานิดหน่อยเพราะ power supply เครื่องนึงมันดื้อเปิดไม่ออกจึงต้องเสียเวลางัดแงะนิดนึงแต่ก็สามารถแก้ไขได้ทันเวลาที่แจ้งลูกค้าไว้ก่อนหน้าที่

แล้วการฝึกงานของผมก็จบลงเพียงเท่านี้แหละครับ
