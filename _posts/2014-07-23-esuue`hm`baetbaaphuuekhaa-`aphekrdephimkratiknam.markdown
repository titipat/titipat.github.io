---
layout: post
title: เสือหมอบแต่บ้าภูเขา + อัพเกรดเพิ่มกระติกน้ำ
date: 2014-07-23 23:33:07.000000000 +07:00
---
ช่วงนี้ผมบ้าขึ้นดอยมากๆ ตกเย็นได้ขึ้นคล่อมจักรยานเมื่อใดเป็นต้องนึกถึงดอยสุเทพตลอดเลย ผมว่าคนเชียงใหม่โชคดีมากนะ เมืองที่ไม่แออัดมาก(เมื่อเทียบกับเมืองใหญ่ๆ)ความเจริญที่ล้าหลังแค่เมืองหลวง แต่ยังสามารถปั่นจักรยานเข้าเมืองได้โดยไม่ต้องเสียตาย และสุดท้ายธรรมชาติที่แค่ปลีกตัวออกมานิดหน่อยก็มีพื้นที่สีเขียวให้ชุ่มปอดแล้ว

![](https://lh4.googleusercontent.com/-UUBykvFNXrs/U8uy7xoCbUI/AAAAAAAAIXg/A74bSMZokbI/w1331-h985-no/2014-07-20+07.09.44+1.jpg)

รูปนี้ผมถ่ายที่จุดชมวิวก่อนถึงโค้งขุนกันชนะนนท์บนทางขึ้นดอยสุเทพ ณ ตรงนี้ไม่มีที่จอดให้รถยนต์หรอก ถ้าจะแวะชมตรงนี้คงต้องมอเตอร์ไซต์ไม่ก็จักรยานเท่านั้นแหละ

ด้วยอัตราทดของเกียร์ที่ไม่ได้สะดวกเท่าเสือภูเขา การปั่นเสือหมอบขึ้นดอยถือว่าเป็นอะไรที่หนักหนาในระดับหนึ่งแหละเมื่อต้องสู้กับแรงโน้มถ่วงก็เป็นเทคนิคของแต่ละคนแล้วว่านักปั่นจะพาจักรยานคู่ใจขึ้นไปยังไง บางคนแต่งอัพเกรดรถให้เบา บางคนอัพเกรดเกียร์ บางคนนั่งบด บางคนยืนโยก

![](https://lh6.googleusercontent.com/-cwxVzBbYi44/U891ErGLI7I/AAAAAAAAIdw/-26HT8ElRg8/w1313-h985-no/IMG_20140723_153819.jpg)

เป็นอะไรที่เรียกเหงื่อได้ดีมากที่สุด มากจนกระติกน้ำขนาดเล็กขวดเดียวของผมไม่พอแดก วันนี้เลยไปสอยมาเพิ่มอีกหนึ่งชุด แอบแพงเหมือนกันนะ ขากระติกน้ำ Bontrager RL 320 บาท กับกระติกน้ำยี่ห้อ Zefal ราคา 200 บาท ต้นทุนทั้งสองรายการเอาเข้าจริงไม่น่าเกิน 10 บาทด้วยซ้ำไปมั้ง

แอบเสียดายที่กระติกน้ำไม่มีลาย Trek Factory Racing

![](https://lh3.googleusercontent.com/-_g0qHqd3Wks/U8_e3iQQS-I/AAAAAAAAIeQ/42PlMLeL5cI/w1331-h985-no/IMG_20140723_231157.jpg)

เคยได้ยินว่ามีคนบ่น Trek 1.1, 2014 ใส่กระติกน้ำสองใบไม่ได้ นี้ครับภาพปลากรอบหลังจากติดตั้งแล้ว ใครที่ใส่ไม่ได้ลองเช็คขากระติกดูละกัน
