---
title: รักเมื่อแรกนั่ง ความรู้สึกเมื่อลอง Ergonomic office chair ที่มีขายในไทย
---

> **Ergonomics**
>
> - การยศาสตร์ [เทคโนโลยีการศึกษา]
> - การออกแบบอุปกรณ์ให้มีความปลอดภัย และสะดวกสบายต่อการใช้งานของมนุษย์ [วิทยาศาสตร์และเทคโนโลยี]
>
> **คลังศัพท์ไทย** โดย [สวทช.](http://nstda.or.th/)

อุปกรณ์ประเภทนี้ถูกออกแบบให้เหมาะกับการใช้งานอย่างสะดวกสบาย เมาส์คอมพิวเตอร์, ปากกา, หรือที่เห็นจะชัดที่สุดคือรองเท้า เก้าอี้เป็นอีกหนึ่งอย่างที่ถูกหยิบมาออกแบบทางด้านนี้ 

เก้าอี้ประเภทนี้จะออกแบบให้นั่งสบาย แล้วคำว่าสบายของแต่ละคนมันเหมือนกันรึเปล่า แน่นอนว่าต้องไม่เหมือนกันอยู่แล้ว บางคนชอบเอนไปด้านหลังเล็กน้อย บางคนน้ำหนักตัวน้อยอยากให้ปรับน้ำหนักเอนหลังได้ ความต้องการที่ต่างกันทำให้เก้าอี้กลุ่มนี้ปรับแต่งได้มากกว่าเก้าอี้ทั่วไป 

ปัจจุบันในไทยเริ่มรู้จักในชื่อเก้าอี้สุขภาพมากขึ้น ส่วนราคามีตั้งแต่เก้าอี้วัสดุพลาสติกหลักพันต้นจนถึงทำจากโลหะพร้อมรับประกันสิบสองปีกับราคาหลายหมื่น ต่อไปนี้คือเก้าอี้ที่ผมได้ลองสัมผัสเองด้วยก้นของผม

## Ergotrend, DF Prochair

เป็นแบรนด์ที่ราคาเริ่มต้นหลักพันจนถึงสองหมื่นบาท ตัวโครงส่วนใหญ่เป็นพลาสติกทำให้รู้สึกก๊อกแก๊กบ้าง การออกแบบเป็นลักษณะนั่งแล้วดันส่วนรับน้ำหนักมากกว่านั่งให้พอดี ผมตัดออกจากตัวเลือกหลังลองนั่งแล้วรู้สึกไม่พอดีและดันหลังจนเมื่อยแทน แต่เพื่อนผมบอกว่านั่งสบายนะ

## Steelcase

เป็นแบรนด์จากสหรัฐฯ และเป็นอันดับต้นๆ ของโลกในเรื่องเฟอร์นิเจอร์สำนักงาน เฉพาะเก้าอี้ทำงานมีให้เลือกตั้งแต่หลักพันบาทจนถึงหกหมื่นบาท ในไทยหาลองได้ที่ Modernform

<a data-flickr-embed="true"  href="https://www.flickr.com/photos/156710073@N02/35431704674/in/album-72157683585417612/" title="IMG_0287"><img src="https://farm5.staticflickr.com/4321/35431704674_834edf62e3_k.jpg" width="1536" height="2048" alt="IMG_0287"></a><script async src="//embedr.flickr.com/assets/client-code.js" charset="utf-8"></script>

### Think v2

ราคาต่ำที่สุดในตัวเลือก Steelcase ของผม เป็นรุ่นพัฒนาต่อมาจาก Think (รีวิวโดย [rev.at1987.com](http://rev.at1987.com/review/steelcase-think/), [macfeteria.com](http://macfeteria.com/2017/07/22/review-steelcase-think/)) มีที่รองเอว (Lumbar support) แบบเลื่อนระดับความสูงได้ ที่พักแขน (Armrest) ปรับระดับความสูงได้ แป้นรองปรับสี่ทิศ: หน้า หลัง เข้าหาตัว ออกจากตัวคนนั่งได้ วัสดุที่นั่งเป็นผ้านั่งแล้วร้อนในระดับหนึ่ง ที่พิงหลังเป็นตาข่าย ถ้าใครชอบเก้าอี้ที่พนักพิงแข็งหน่อยน่าจะชอบแต่ไม่ใช่ผมแล้ว และที่พักแขนมันดูก๊อกแก๊กไม่สมราคาเอาเสียเลย

<a data-flickr-embed="true"  href="https://www.flickr.com/photos/156710073@N02/36223375396/in/album-72157683585417612/" title="IMG_0289"><img src="https://farm5.staticflickr.com/4309/36223375396_1c841d514a_k.jpg" width="1536" height="2048" alt="IMG_0289"></a><script async src="//embedr.flickr.com/assets/client-code.js" charset="utf-8"></script>

### Leap v2

เป็นอีกรุ่นที่พัฒนาต่อเป็นเวอร์ชันที่สอง เบาะและที่รองหลังเป็นวัสดุผ้า เป็นรุ่นที่ปรับแต่งได้เยอะที่สุดที่เคยนั่งมา เริ่มจากระยะของเบาะปรับหน้าหลังได้ ความแข็งของพนักพิงหลังช่วงบนและล่างปรับได้แยกกัน ที่พักแขนปรับความสูงได้พร้อมที่รองแขนปรับสี่ทิศเหมือนรุ่น Think แถมที่พักแขนก็ยังก๊อกแก๊กเหมือนกันอีก ผมขอผ่าน

<a data-flickr-embed="true"  href="https://www.flickr.com/photos/156710073@N02/35506010973/in/dateposted-public/" title="IMG_0272"><img src="https://farm5.staticflickr.com/4312/35506010973_bf0df49160_k.jpg" width="1536" height="2048" alt="IMG_0272"></a><script async src="//embedr.flickr.com/assets/client-code.js" charset="utf-8"></script>

### Gesture

รุ่นนี้มีดีที่นอกจากที่วางแขนจะปรับสี่ทิศได้แล้ว ที่พักแขนปรับได้แบบอิสระแล้วยังแข็งแรงมาก ไม่มีอาการก๊อกแก๊กเหมือนสองรุ่นที่ผ่านมา ปรับเลื่อนเบาะนั่งได้ ลักษณะของพนักพิงหลังเป็นแบบเกือบเต็มหลังทำให้มันร้อนที่สุดและปรับความแข็งไม่ได้ ตัวเริ่มต้นไม่มีที่รองเอวแบบปรับระดับมาให้ ผมหมายตาตัวนี้เอาไว้ถึงแม้จะนั่งแล้วร้อนไปหน่อยแต่เราทำงานห้องแอร์กันอยู่แล้วไม่ใช่หรือ?

## Herman Miller

อีกหนึ่งแบรนด์จากสหรัฐฯ ที่ให้ความสำคัญในการออกแบบควบคู่ระหว่างความสวยงามและวิศวกรรม จัดอยู่ในกลุ่มไฮเอนด์และคุณจะเห็นเก้าอี้แบรนด์นี้อยู่ในหนังหรือตามห้องทำงานคนดังบ่อยมาก เช่น [CaseyNeistat](https://youtu.be/cfqAHfpQkno?t=59s) และ[ที่ทำงาน](https://youtu.be/KIwqboJLrpY?t=11m43s)ของเขาก็เลือกใช้ ในไทยหาลองแบบครบทุกขนาดได้ที่ [Chanintr Living](https://aeron.chanintrliving.com/)

<a data-flickr-embed="true"  href="https://www.flickr.com/photos/156710073@N02/36223374146/in/album-72157683585417612/" title="IMG_0295"><img src="https://farm5.staticflickr.com/4328/36223374146_70b2e55eb7_k.jpg" width="1536" height="2048" alt="IMG_0295"></a><script async src="//embedr.flickr.com/assets/client-code.js" charset="utf-8"></script>

### Aeron (Remastered)

**แนะนำ**

เป็นรุ่นที่พัฒนาต่อจากรุ่นเดิม เป็นเก้าอี้ที่ออกแบบมาสำหรับนั่งทำงานแบบจริงจัง โครงใช้วัสดุโลหะแข็งแรงทนทาน ส่วนของเบาะและพนักพิงเป็นตาข่ายระบายความร้อนได้ดีเยี่ยม พนักพิงจะพิงหลังได้ไม่เต็มเหมือนตัวอื่นๆ แต่แลกกับว่าที่พิงหลังมีให้เลือกสองแบบคือ (1) แบบรองเอว (2) แบบลองหลังที่เรียกว่า PostureFit ที่พักแขนและที่รองแขนสบายที่สุดที่ผมเคยวาง ตัวที่วางขายในไทยจะเป็นที่พักแขนตัวท๊อปทุกตัวนั้นคือปรับความสูงได้ ปรับเอี่ยวเข้าหาตัวคนนั่งได้ เก้าอี้มีสามขนาดให้เลือกตามน้ำหนักและความสูง มาพร้อมการรับประกันสิบสองปี

<a data-flickr-embed="true"  href="https://www.flickr.com/photos/156710073@N02/36265120495/in/album-72157683585417612/" title="IMG_0298"><img src="https://farm5.staticflickr.com/4296/36265120495_d3cf8365b1_k.jpg" width="1536" height="2048" alt="IMG_0298"></a><script async src="//embedr.flickr.com/assets/client-code.js" charset="utf-8"></script>

<a data-flickr-embed="true"  href="https://www.flickr.com/photos/156710073@N02/35477860654/in/dateposted-public/" title="IMG_0299"><img src="https://farm5.staticflickr.com/4321/35477860654_a1bac7d221_k.jpg" width="1536" height="2048" alt="IMG_0299"></a><script async src="//embedr.flickr.com/assets/client-code.js" charset="utf-8"></script>

### Embody

เป็นเก้าอี้ที่แพงที่สุดในกลุ่ม ด้วยจุดเด่นพนักพิงหลังที่ปรับให้เข้ากับรูปหลัง ผมเอนหลังแล้วตัวนี้สบายดีที่สุดแล้ว มันเป็นเก้าอี้ตัวแรกที่เมื่อเอนหลังแล้วให้ความรู้สึกโอบไหล่เพราะพนักพิงมันยุบไปตามตัวเรา องศาของที่พักแขนมันไม่เหมาะกับท่านั่งทำงานคอมพิวเตอร์ของผมเลย แม้ว่าที่พักแขนจะปรับระดับความสูงได้ ปรับเข้าออกตัวผู้นั่งได้แต่ด้วยการออกแบบทำให้เมื่อใช้ไปสักพักจะมีเสียงและสั่นก๊อกแก๊กขึ้นมาได้ เบาะนั่งเลื่อนหน้าหลังไม่ได้แต่ปรับขยายความลึกได้

และทั้งหมดก็เป็นความรู้สึกหลังจากได้ทดลองนั่งเก้าอี้เหล่านั้นมา ของราคาสูงไม่ได้จะนั่งสบายเสมอ ของราคาต่ำไม่ได้จะไม่ดีเสมอไป ผมว่าขึ้นกับความต้องการและปัจจัยอื่นอีกเยอะครับ