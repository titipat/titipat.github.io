---
layout: post
title: day14 กลับมาสงบ กลับบ้าน
date: 2014-04-11 23:27:18.000000000 +07:00
---
วันนี้ผมขอพี่เค้าทำงานครึ่งวันเพราะว่าจะกลับบ้านช่วงหยุดยาวสงกรานต์ เช้าวันนี้เหตุการณ์สงบสุขราวกับพระเจ้าประทานวันสบายมาให้หลังจากเมื่อวานต้องเจองานใช้กำลังและหนาวเหน็บ 

ในช่วงครึ่งวันลูกค้าทำให้ผมรู้สึกดีด้วยนะครับ อย่าคิดลึกๆ เค้าแค่ชมนิดหน่อยแค่นั้นเอง แต่ว่ามันก็เป็นครั้งแรกเลยนะตั้งแต่ที่เริ่มฝึกงานแล้วลูกค้าชม งานด้านเครือข่ายไม่ว่าจะเป็นอินเตอร์เน็ตหรือโทรศัพท์มีจุดเด็นอยู่นิดหน่อย คือถ้ามันใช้งานได้ไหลลื่นปกติสุขลูกค้าก็ไม่โทรมาชมคุณหรอก แต่ถ้าล่มเมื่อไหร่ละก็สายแทบไหม้ ดังนั้นใครจะทำงานแนวนี้ก็เผื่อใจไว้หน่อยละกันฮะ

แต่รู้ไหมว่าที่มาของความประทับใจครั้งนี้แค่ผมยิ้มให้ตลอดที่ให้บริการเท่านั้นเอง นี้สินะที่เค้าเรียกว่ารอยยิ้มของการค้า

![](https://lh4.googleusercontent.com/InfRR5VTO0wq4ilLB9hMS_Q2Ztz7PfesIEkom7YN2KI=w1313-h985-no)

ได้เวลาเที่ยงครึ่งก็ออกเดินทางกันเลย ผมเกิดคึกอยากลองของซะหน่อยเพราะตั้งแต่เกิดมายังไม่เคยใช้บริการของสิ่งที่แรกว่าทางด่วนเลย ป๊าดแรกโดนค่าทางด่วนจากบางรักไปก่อนเลย 50 บาท แต่ก็รวดเร็วมาก รถติดที่ผมเจอข้างล่างทุกวันที่มาทำงานมันหายไปทันที ราวกับจ่ายตังแล้วเสกให้รถติดหายไปงั้นแหละ แล้วมาเสียอีกต่อที่ด่านดินแดง 60 บาท ช่วงหลังนี้จำเป็นจริงๆ เพราะไม่งั้นผมต้องเสียเวลาเจอรถติดแถวๆหมอชิตด้วย

![](https://lh4.googleusercontent.com/UsV17sHu-5rQjCKHQvTVIGriY0NtspwLEmmYx_o6GLc=w1313-h985-no)

ผลจากการใช้เวทย์มนต์ดังกล่าวคือผมมาถึงก่อนเครื่องออกตั้ง 2 ชั่วโมง เดินทาง 31 กิโลฯ แต่ใช้เวลาแค่ 20 นาทีมันเป็นอะไรที่บร๊ะมากเลยในกรุงเทพฯ แต่ช่วงตอนเลี้ยวเข้าดอนเมืองก็ติดเหมือนกันแหละ ขนาดว่าผมเลือกไปตอนหลังเที่ยงแล้วนะ ถ้าผมเลือกเที่ยวเย็นจะขนาดไหนเนี้ย

![](https://lh3.googleusercontent.com/-cGrOyMzyTlw/U0e2U7KSi_I/AAAAAAAAEpQ/1danc_m4xiQ/w1318-h985-no/IMG_20140411_130324.jpg)

แล้วก็ต้องเจอกับมวลมหาประชาชนคนเดินทางด้วยเครื่องบิน คราวนี้ต้องกราบขอบคุณท่านที่คิดระบบ e-Boardind Pass มากเพราะใครที่ไม่โหลดกระเป๋าขึ้นเครื่องก็เปิดมือถือมาเช็คอินแล้วก็เข้าไปรอได้เลย

![](https://lh5.googleusercontent.com/VuxP6ewyvKlv66C81GyFCTSRz-YU9kAsoLQOz4o9hI8=w1313-h985-no)

เครื่องติดดีเลย์นิดหน่อย แต่สุดท้ายก็ถึงบ้านแล้ว คิดถึงดอยสุเทพมากๆ ความรู้สึกแรกเลยคือบรรยากาศเปลี่ยนไปสุดๆ ความยิ้มแย้มของผู้คนกลับมา ถนนก็โล่ง ณ จุดนี้ทำให้ผมรู้ตัวเลยว่าจบมาขอทำงานที่เชียงใหม่นี้แหละครับ
