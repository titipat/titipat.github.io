---
layout: post
title: ฉัน เชียงใหม่ สงกรานต์ สงคราม
date: 2014-04-14 22:09:29.000000000 +07:00
---
สวัสดีปีใหม่ไทย ผมกลับบ้านมาช่วงเทศกาลสงกรานต์ครับ ครั้นจะอยู่บ้านก็ออกจะน่าเบื่อเกินขอถือโอกาสเที่ยวหน่อยดีกว่า เป็นครั้งแรกในรอบปีเลยมั้งที่ผมออกไปเที่ยวตามเทศกาลกับเพื่อนๆ คือปกติผมชอบเที่ยวคนเดียวนะ

![](https://lh5.googleusercontent.com/-z6YkzFvAOew/U0vunJBAQWI/AAAAAAAAEzY/f6r93LiFjy0/w1313-h985-no/IMG_20140414_121250.jpg)

เป็นธรรมเนียมของทางเหนือที่จะทานอาหารพื้นเมืองในช่วงนี้ ส่วนใหญ่มักเป็นแกงฮังเลแต่มันหากินไม่ได้เลยอะ เอาเป็นข้าวซอยกับน้ำเงี้ยวแทนคงได้ล่ะมั้ง ผมมาที่ร้านเฮือนเพ็ญใครแวะมาเชียงใหม่ก็มาลองกันได้ครับ รสชาติจะออกเข้มข้นตามสไตล์คนเหนือ ถ้าคนไม่รู้ไปหาซื้อเองตามตลาดบางครั้งอาจเจอแบบน้ำข้นคลั่กแถมเผ็ดจนทานไม่ได้ก็มีออกบ่อย

![](https://lh6.googleusercontent.com/-V4z-JIBAXZM/U0vudP6yVzI/AAAAAAAAEzo/Ncw6zKDS7Y0/w1297-h985-no/IMG_20140414_115610.jpg)

ถ้าวันไหนมันไม่เงิบไม่ใช่ผม คราวก่อนโน้นผมไปเดินงานหนังสือมาเห็นเด็กขายซองกันน้ำการกุศลเลยช่วยอุดหนุนมาหนึ่งอัน แต่วันนี้จะใช้จริงปรากฏว่ามันกันไม่ได้อะ มันมีที่ปิดซองก็จริงจะแต่ลิ้นกันน้ำดันทำผิดด้าน ผลคือนี้มันกลายเป็นซองกันน้ำออกซะงั้น ดีนะที่หายืมของคนอื่นได้ไม่งั้นคงได้เขียนบล็อกเครมมือถือตกน้ำแทนเป็นแน่

![](https://lh3.googleusercontent.com/-pdwGAqlielU/U0vuvNJTZyI/AAAAAAAAEzw/8ggSiyY4gEc/s985-no/IMG_20140414_141234.jpg)

มาพูดถึงสถานที่เล่นน้ำขึ้นชื่อของเชียงใหม่กันบ้าง ที่นั้นคือคูเมืองเชียงใหม่ สุดยอดแห่งจุดยุทธศาสตร์ที่มีน้ำให้เล่นกันได้ไม่อั้นราวกับพระเจ้าประทานมาให้ก็ว่าได้ วิธีการเล่นนั้นแสนง่ายเพียงเลือกอาวุธที่ถูกใจก่อน มีให้เลือกตั้งแต่ถูกสุดขันน้ำอันละ 10 บาทจนไปถึงปืนฉีดน้ำพลังช้างสานราคาหลักพัน เมื่อได้อาวุธแล้วก็ได้เวลาตีบวกอาวุธธาตุกันบ้าง ที่นี่สามารถเสริมพลังได้อยู่สองแบบ 

อย่างแรกคือธาตุน้ำแข็งเพียงท่านซื้อน้ำแข็งแล้วหย่อนลงไปในถังน้ำก็จะได้ออฟเฟคนี้มาครอบครอง ผู้ที่ถูกโจมตีจะติดสถานะสะดุดโหย่ง และมีโอกาสที่เป้าหมายจะส่งเสียงกริ๊ดร้องได้ 55%

อย่างที่สองคือธาตุพิษ การได้มาง่ายกว่าแบบแรกมาก เพียงแค่ตักน้ําศักดิ์สิทธิ์จากคูเมืองเติมใส่อาวุธท่านก็ได้แล้ว ผู้ที่ถูกโจมตีอาจจะยังไม่เกิดอะไร แต่ทำให้มีโอกาสติดโรคร้ายได้ในภายหลัง ความรุนแรงขึ้นกับความอึดอีกที ใครทนน้อยอาจเริ่มด้วยอาการคันเป็นต้น

เอาสาระหน่อยนะครับ ที่นี่นิยมการตักน้ำจากคูเมืองมาเล่นในทันที ให้พูดตรงๆน้ำสกปรกอย่างแรง ที่สกปรกเพราะพอเอาน้ำมาสาดกันแล้วน้ำบางส่วนที่อยู่ตามพื้นถนนมันดันระบายกลับไปที่คูเมืองซะงั้น ต่อจากนี้ทั้งรองเท้า อุนจิน้องหมา หรือสิ่งสกปรกทั้งหลายก็จะรวมร่างกันพร้อมจะจู่โจมพวกท่านแล้ว ณ จุดนี้ใครที่มีอาการแพ้ คันง่าย กรุณางดเล่นน้ำในบริเวณเด็ดขาด ใครที่มีแผลที่เท้าก็ควรเลี่ยงนะเพราะระหว่างมีน้ำขังเป็นจุดๆ

ส่วนเส้นทางการเล่นน้ำหลักคือการไปจอดรถหรือลงรถที่ซักด้านของคูเมืองแล้วเดินให้ครบรอบ (ประมาณ 4 กิโลเมตร) และถ้าใครไม่พอใจเควสหลักสามารถทำเครสเสริมได้ที่ถนนข้างเคียง เช่น ถนนห้วยแก้ว เป็นต้น

![](https://lh4.googleusercontent.com/-UbU5A_WrnBs/U0vvHc82vPI/AAAAAAAAEzg/yxJ7MK-LarM/w1335-h985-no/IMG_20140414_162823.jpg)

เล่นน้ำกันจนเปื่อยพอใจแล้วแวะมาเข้าวัดบ้าง ถึงจริงๆจะแค่เดินผ่านและขอเข้าห้องน้ำก็เถอะ ตามวัดจะมีงานที่เรียกว่าขนทรายเข้าวัด ประวัติคร่าวๆของมันก็คือในอดีตเมื่อนานแสนนาน คนไทยยังคนใช้วิธีอยู่กับวัด เข้าออกๆแทบจะทุกวัน และทุกครั้งที่เราเดินออกไปจะมีทรายติดมากับเท้าเราด้วย ดังนั้นเราจะเอาทรายที่ว่ามาคืนวัดในวันนี้ ถึงเอาเข้าจริงๆแล้วอาจจะเป็นนโยบายถังทรายอันละ 20 บาท หรือหาทรายใช้สร้างกุฏิของวัดก็เถอะนะ ส่วนใครที่จะได้บุญหรือสะเดาะความซวยจะซื้อตุง 12 นักษัตรมาเสียบเพิ่มก็ไม่ผิดแต่อย่างใด


