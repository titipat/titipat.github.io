---
layout: post
title: (ไร้สาระ) ข้อคิดที่ได้จากวงคุยเด็กใหม่เริ่มงาน
---
วันนี้ผมและเพื่อนๆ ที่เริ่มทำงานได้นัดกันมาทานข้าวพูดคุยกันว่าแต่ละคนพบเจออะไรมาบ้าง และนี้คือข้อคิดที่ผมได้ในวันนี้

- ไม่ว่าจะทำงานตำแหน่ง programmer, administrator, network engineering หรือไม่ว่าอะไรก็ตาม คุณจะต้องพ่วงตำแหน่ง it support, it help desk ไปในตัวโดนเลี่ยงไม่ได้
- การเรียนจบวิศวคอมพิวเตอร์ไม่ได้ช่วยให้คุณซ่อม printer หรือ projector ได้ดีขึ้นเลย
- user หรือ customer ไม่ชอบการเปลี่ยนแปลงใดๆ ทั้งสิ้น ยิ่งถ้าเกี่ยวกับความสะดวกสบายของเค้าการต่อต้านจะรุนแรงมาก
- งานใดๆ ก็ตามถ้าไม่ตกลงกันว่าจะทำถึงแค่ไหนล่ะก็ มันจะตามหลอกหลอนไปทุกทีทุกเวลาแน่นอน
- การทำ ot ช่วยเพิ่มรายได้แต่ก็ทำให้เวลาส่วนตัวหดหายไปเช่นกัน
- เป็นความลำบากที่เพิ่มขึ้นหากเราต้อง maintain งานใดๆ ซึ่งเริ่มต้นไว้แต่แรกไม่ดี เช่น spaghetti code หรือ hard code ดังนั้นถ้าคุณจะเริ่มทำอะไรก็ให้มัน clean ไว้หน่อยจะประโยชน์ต่อรุ่นหลังมาก
- คู่มือหรือ document ที่สามารถอธิบายแทนในเวลาที่เราไม่อยู่แล้วสำคัญพอๆ กับปัจจัยสี่
- สิ่งที่น่ากลัวกว่า legacy code คือ legacy employee ซึ่งบางคนปิดกั้นไม่ยอมรับรู้สิ่งใหม่ๆ สร้างความอึดอัดกับเรามาก
- ถ้าคุณมีปัญหาแอร์เย็น แอร์ลงหัว อย่าได้ต่อสู้เป็นอันขาด ซึ่งเสื้อกันหนาวดีๆ มาใส่ดีกว่าเสียเวลาพูดกับเค้า
- บางบริษัทมีกฏการใช้งานอินเทอร์เน็ตที่เข้มงวดมาก หลายเว็บโดนบล๊อค (http)
- บางบริษัทที่โหดกว่าข้อที่แล้วมีโปรแกรมต้องห้ามด้วย เช่น wireshark (งั้นใช้ tcpdump เอาละกัน)
- ถ้ารู้สึกว่ามีเวลาว่างเอามาพัฒนาตัวเองเถอะ อ่านหนังสือ ไม่ก็หาอะไรใหม่ๆ ใส่ตัว
- ในวันที่เราเจ็บปวดบริษัทก็ไม่ได้สนใจเรา ดังนั้นทำงานแต่เพียงพอดี อย่าทุ่มเทจนเสียบางอย่างเกินไป
- ถ้าคุณทำงานด้าน backend, หรือ core ที่ไม่มีโอกาสให้คนเห็นผลงานคุณเลยจงอย่าท้อ
- การถือหลายๆ งานพร้อมกันมันไม่ดีหรอก ให้เสร็จเป็นเรื่องๆ จะดีกว่ามาก
- อย่าโดนพฤติกรรมขี้เกียจกลืนไปล่ะ เห็นคนอื่นชิวอย่าได้ชิวตาม
- อย่าลืมให้ความสำคัญกับการออกกำลังกาย แล้วก็ระวังอย่ากินแต่ fast food ล่ะ
- devops ช่วยให้เราทำงานได้สะดวกขึ้นจริง แต่มักสร้างความลำบากหากคนในทีมไม่ยอมตาม
- test driven development ช่วยให้เราทำงานได้อย่างมีจุดหมาย
- ขึ้นชื่อว่าตำแหน่ง engineering แต่บางครั้งก็ทำได้แค่ดู vendors มา deploy, implement เฉยๆ
