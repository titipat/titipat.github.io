---
layout: post
title: เพิ่งรู้ว่าซื้อปากกาเดี๋ยวนี้สลักชื่อฟรีด้วย !?
date: 2014-03-20 13:02:30.000000000 +07:00
---
สิ้นเดือนมกราคมสำหรับชาว มช. เป็นช่วงรับปริญญาบัตรพอดี ทำให้ประเทศมหาวิทยาลัยเชียงใหม่ที่ปกติแค่รองรับนักเที่ยวจีนก็รถติดชิบหายแล้ว ต้องมาเจอเหล่าอากง อาม่า ลุง ป้า น้า อา พ่อ แม่ พี่ น้อง ลูกเล็กเด็กแดง ญาติสนิทมิตรสหายอีก แถมด้วยบรรดาตากล้องและร้านขายของอีกนับล้าน

เข้าเรื่องเถอะครับ ปีนี้ผมก็มีพี่รหัสรับปริญญาเช่นกันแน่นอนว่าน้องรหัสก็ต้องมีของขวัญไปแสดงความยินดีเป็นธรรมดา แต่ของต้องอยู่ในเงื่อนไขว่าได้ใช้จริงนะ นั่งคิดนอนคิดอยู่พักใหญ่ๆก็ได้ 3 รายการคือ เข็มขัด นาฬิกา และปากกาครับ แต่เนื่องด้วยว่าสองรายการแรกเคยให้พี่รหัสรุ่นก่อนๆ ไปแล้วตัวเลือกก็เลยเหลือแค่ปากกานั้นแหละ

<img class="alignnone" alt="" src="http://farm8.staticflickr.com/7442/12048514443_fb56414b8e_b.jpg" width="1024" height="579" />

แล้วก็ตามสเต๊ปเลยครับ คิดถึงปากกาสำหรับผมแล้วรู้จักยี่ห้อเดียว Parker ก็รีบไปจัดเลยที่ร้าน B2S สาขาโรบินสัน แล้วผมก็พบกับสิ่งเหนือความคาดหมายตอนกำลังจะจ่ายตัง
<blockquote>" สลักชื่อเลยไหมคะ? "</blockquote>
ว้าวววว อะไรเนี้ย เด็กบ้านนอกไม่ยักกะเคยพบเคยเห็น ซื้อปากกาสลักชื่อได้ด้วย

<img class="alignnone" alt="" src="http://farm3.staticflickr.com/2859/12048614554_622415a382_b.jpg" width="1024" height="579" />

ตัวเครื่องเป็นหัวสว่านเล็กๆ ใช้วิธีการลอกลายจากแผ่นเรียงพิมพ์ที่อยู่ในกล่องสีน้ำตาลเมื่อกี้ครับ ข้อจำกัดคือมีแค่ภาษาอังกฤษกับตัวเลขเท่านั้น พวกชื่อ `h()LYkYunZ~~** นี้อดนะจ้ะ

<img class="alignnone" alt="" src="http://farm4.staticflickr.com/3721/12049077206_d6b2e2fd7a_b.jpg" width="1024" height="579" />

พอใส่เรียงพิมพ์แล้วพี่พนักงานก็จะค่อยๆ กดเข็มแบบไปตามเรียงพิมพ์ตามคำที่เลือกมา เจ้าตัวเข็มแบบก็จะทำให้หัวสว่านเคลื่อนไปตามลายเส้นของตัวหนังสืออีกทีนึง

<img class="alignnone" alt="" src="http://farm3.staticflickr.com/2852/12048521433_2f13993bd2_b.jpg" width="1024" height="579" />

เสร็จแล้วครับผม ออกมาสวยงามเลยทีเดียว แนะนำว่าถ้าจะสลักชื่อให้เลือกปากกาสีเข้มๆ ไว้ก่อนครับ ผมเห็นพี่คนก่อนหน้าเค้าเลือกสีเงินมาอ่านแทบไม่เห็นเลย สำหรับผมแล้วปากการาคา 390 บาท มีประกัน หัวหมึกดี แถมสลักชื่อพร้อมห่อของขวัญฟรีก็เป็นอีกของขวัญที่ใช้ได้เลยครับ
