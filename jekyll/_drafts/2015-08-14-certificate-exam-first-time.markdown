---
layout: post
title: สอบประกาศนียบัตรใบแรก
date: 2015-08-14 23:51:47.000000000 +07:00
---
### ใบประกาศนียบัตรคืออะไร

กระดาษแผ่นหนึ่งที่บอกว่าคนๆ นั้นสามารถทำบางอย่างได้ตามเงื่อนไขสักอัน สำหรับสายไอทีแล้วจะหมายความว่าคนนั้นมีความรู้ความเข้าใจก็ได้ ในที่ทำงานบางที่สามารถเอากระดาษพวกนี้ไปขึ้นเงินเดือนได้ด้วย

### ทำไมถึงมาสอบ

จริงๆ ไม่ได้ตั้งใจมาสอบเลยนะ แต่บังเอิญได้คอร์สมาในราคาที่สำนักงานของผมสามารถสนับสนุนได้ และเป็นคอร์สที่มีสอบปิดท้ายเพื่อวัดผลพอดี ผมเองที่เคยเลยตั้งใจว่าอยากจะศึกษาหัวข้อนี้แบบเป็นเรื่องเป็นราวนั้น การได้ลงคอร์สน่าจะช่วยให้ผมได้ทำอะไรเป็นแบบแผนและมีมาตรฐานในการทำงานเพิ่มขึ้นด้วย

### ความรู้สึกตอนเรียนเป็นยังไง

ตั้งแต่จบมาทำงานบรรยากาศการเรียนก็ห่างเหินไปนานมาก ประกอบกับต้องไปอบรมที่กรุงเทพที่ต้องตื่นเช้าและตามมาด้วยอาการง่วง เป็นผลให้ความสามารถในการเรียนลดลงกว่าแต่ก่อนเยอะ มันเปลี่ยนไปจริงๆ

### ตอนสอบเป็นยังไง

เนื่องจากเป็นประกาศนียบัตรแนวปฏิบัติการก็ขึ้นกับว่าทำการบ้านมาดีแค่ไหน ทำเป็นก็ผ่าน ถ้ารู้แต่ไม่เคยทำอาจต้องเสียเวลาไปบ้าง แต่ก็ผ่านมาได้ด้วยดี

### ได้มาแล้วมีอะไรแตกต่าง

ไม่มีเลยกับกระดาษใบนั้น แต่ที่ต่างคือผมได้มุมมองใหม่ๆ ได้เรียนรู้แนวการปฏิบัติงานที่ค่อนข้างจะเป็นมาตรฐานถ้าเทียบกับทุกวันที่ผมทำมั่วๆ หวังว่าจะช่วยให้ร่วมงานกับคนอื่นได้ง่ายขึ้น

### มีอะไรในใจอยากพูดไหม

ในมุมมองของผมไม่อยากให้เอากระดาษหนึ่งใบไปตัดสินคน กระดาษแผ่นนี้ไม่สามารถบอกความสามารถของเจ้าของได้หมดหรอก บ้างคนมีใบแต่เอามาทำจริงไม่ได้ก็มี หรือบ้างคนไม่มีแต่ทำจริงจนเซียนก็มีออกเยอะ ผมชอบเอาไว้นึกว่าคนนี้เคยทำงานนี้มาแล้วต่างหาก เอาเป็นว่าอย่างน้อยก็เคยผ่านมาละกันนะ 

สุดท้ายต้องขอบคุณที่ทำงานที่ให้โอกาสนี้ด้วยครับ
