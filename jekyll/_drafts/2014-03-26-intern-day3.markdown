---
layout: post
title: day3 วันที่สามข้ามเรือ
---
วันนี้ผมเกิดคำถามว่า Google Maps กับการทางเดินจริงในประเทศไทยจะแม่นแค่ไหน ก่อนหน้านี้ผมลองกับรถไฟฟ้า BTS และ MRT มาแล้วพบว่าคลาดเคลื่อนระดับนาทีถึงสิบนาทีนิดๆ วันนี้ผมจะลองกับเรือด่วนเจ้าพระยา

เริ่มต้นที่พี่วินมอเตอร์ไซค์หน้าปากซอย นั่งรถสองแถวเล็กตามที่ Google Maps บอกจนถึงท่าเรือพระปิ่นเกล้า ถึงจุดนี้เปิดมือถือเช็คเวลาดูพบว่าอีก 12 นาทีผมจะถึงที่ทำงาน ถ้าเป็นเส้นทางของเมื่อวานตอนนี้จะอยู่หน้าสถานนี MRT และคงอีกประมาณครึ่งชั่วโมง 

![](https://lh3.googleusercontent.com/LJtcf1wQZmwaJZBSUZ0MTpdBq-P-UuQHTW5fO0fuoBIyQYIU2Q4MJ01-8LlSzCyYNWGIRws190rEWperlm5IwNxATTHFKeXzHaWa0W7ajzQOvVKWYtCQzUZOJl6LP1j9NLQlvFpGlJMDbGBoIDgtl5wcPwvG_MO0ZHj9E_zlrb-acMSB0JbzvLlvDp4e435-x4bqaMLgzRB1T81n5fbiSdkC4rqRQ5p6fw30fjJAIhLcsSFCQfjU0AwN9aiXYauaog3goNtPgnlRobzJShoG7LDtj0fmmden1VhhRya1_2_iVpBLQodJS4NRe1lKnF3wGMfyP_pPWa3fIcy2M3ih0mVuMRZopUZNxbhCwwbz1uFD1oBt5zV-CIjMwSjkiyQ-e_jGpjbC9qvzZIQGS03pfjuan6J7eVPnnsZAAqG05l2kz6v3mLVVgRmPYXABNqegDpDrM4oNY354kNQJo3ROAc4x-zrSF5CEJY32FyqQtapC3GYEScVNsPNYAlLs4M_c5bXRSpIL-nEF2blZAdDY6yKMI2BSxzZEuTxAFL-u0PZgI3_cb_0DQpTdg18XflRasx8_5PMFcCAJs0_ykvI7D2FwxP0eKZhWeaRhAy3BZlTkg9oxDBEfWA=w1852-h1388-no)

นี้เป็นการขึ้นเรือบนแม่น้ำเจ้าพระยาครั้งแรกของผม เริ่มจากซื้อตั๋วแล้วก็ไปยืนรอที่โป๊ะเรือ ผมไม่แน่ใจว่าเจ้าหน้าที่มีวิธีในการนับจำนวนคนบนเรืออย่างไร จากที่สังเกตคือปล่อยให้คนขึ้นเรื่อยๆ แล้วก็ปิดเชือกที่ทางขึ้นเรือ ผมชอบที่ดีกว่ารถไฟฟ้าตรงที่แม้แน่นแล้วก็ยัดกันเรื่อยๆ

สิ่งที่สร้างความตื่นตาตื่นใจมากคือวิธีการจอดเรือ คือใช้วิธีเรือเร่งเครื่องจนตัวเรือด้านหนึ่งชนกับโป๊ะดังโคร่ม! ประกอบกับเรือไม่ได้จอดเทียบนิ่งสนิทเหมือนรถไฟฟ้าทำให้การก้าวขามีเสียวบ้างถ้าพลาดคงตกน้ำ สุดท้ายแล้วเร็วกว่าเดินทางด้วยรถไฟฟ้าจริงๆ

ช่วงเช้ารับลูกค้า Hot swap ได้ดีขึ้น คือบางครั้งลูกค้าต้องการ Transfer ไฟล์ในปริมาณเยอะมากๆ การนำ Harddisk มาเสียบจะเร็วกว่าทำผ่านเน็ต (2017: อย่าง AWS ยังมี [Snowball](https://aws.amazon.com/snowball) ซึ่งรับส่งเป็นกล่องความจุหลัก TB จนถึง [Snowmobile](https://aws.amazon.com/snowmobile) ที่ส่งรถบรรทุกความจุ 100PB มารับถึงที่ทำงาน) ลูกค้าบางท่านพูดเร็ววันนี้ผมจึงถามทวนบ่อยก็ขออภัยด้วย

ช่วงสายพี่สอนเรื่องการเปิด Support ticket เพื่อให้ลูกค้าสามารถตามงานและให้การประสานงานของทีมงานหลายฝ่ายไปได้ราบลื่น แล้วได้ลองให้ทำจริงๆ ด้วย

ตอนเที่ยงเริ่มกล้าเปิดประเด็นคุยกับพี่ๆ คุยไปคุยมาโพล่ไปเรื่องเกมเฉยเลย (Starcraft, Diablo, LOL) แต่พี่เค้าจะเล่นกันตอนค่ำถึงดึกมากไว้มีโอกาสจะไปขอแจมด้วยนะครับ

ตอนบ่ายลองทำ Virtual hosting กับ Alias host address (เทคนิคการทำ Web hosting หลาย domain name บนเครื่องเดียว)

ตกเย็นก่อนกลับบ้านได้อ่านหนังสือเล่มเล็กๆ ชื่อ "แผนปฏิบัติสำหรับเตรียมใช้งาน IPv6" เนื้อหาด้านในครึ่งนึงหมดไปกับการกล่าวประวัติและที่มา เหลือให้อ่านสาระนิดหน่อย ซึ่งด้านในก็เป็นเรื่อง IPv4/6 transition 

ก่อนกลับของจริงได้รับมอบหมายให้ไปลองศึกษาระบบว่า Web hosting control panel แต่ละตัวมีจุดเด่นยังไง

![](https://lh3.googleusercontent.com/cIvefpvDdQbkwg6oagPkxobaj6lYCHu7heKrQVgnFZJ3J4IGC80BUOwNaSb6eU70ujp0XVpOole54M9Nly3mvQuS3Q46Fcl-nHLxvv2urJ2UPyypAoT3gqjMIWL-COwLbSz-WfBNg9lTfEvuP9y774kLWYXtGAMBZ5EfrrAlHu4YVGcR5mlY5F-J1W1aILuwtHh7wwfRGewd6j4S54h86gj_UgqDGHTpd9aSYTamJDyY475XTqBoPMmYId2EUKliJvH45V9W7h_XheY_aHT6FNzGR4XOaxBWIesqU6VuK7KwnXiLLZR1HPwMMs3pcKxLLIdGShmwsq3KHu41tNEjD0VtCvMdBJDg39S0JJbB02w0KJzh4kSwtiLJg2jFdQJhVO4I9WEnjFHvqUtaeS-fJgK7K12Fi0O37oXXx2Z2R49bNR5VItm7VBM5BN27V2UQaEjjU5adoJxGf0paiPFT2ySy1KiMmqUGJxEb84TOOvqQnnDDlox7ThEh0P2XMBPkludmOwbblmvJXLHtkuNUbPf2hu-aK7R4KYRVMEObW0n-b4TxBjRxkjRjva0STyLbMVz7pvzSjySwSxBc_hOZzAjuX4XnGIHMnSSmFxKFXekA5fFsJRuoXQ=w1042-h1388-no)

แอบแวะกินแม๊คก่อนกลับบ้าน

อนึง ช่วงนี้ติด Diablo 3: Reaper of Soul
อสอง คืนนี้นอนดึกได้เพราะพรุ่งนี้จะลองขึ้นแท๊กซี่ไปทำงาน
