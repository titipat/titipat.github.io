---
layout: post
title: เก็บตกการบำรุงจักรยาน
date: 2014-07-30 21:39:23.000000000 +07:00
---
วันก่อนครบรอบหนึ่งปีจักรยานของผม จัดการเปลี่ยนยางนอกไปแล้ว วันนี้มาเก็บตกกับส่วนขับเคลื่อนหรือระบบเกียร์ของจักรยาน

![](https://lh3.googleusercontent.com/-_fZkaYE9nmE/U9eCDZ5fuVI/AAAAAAAAIqo/U7XQb-kwqCQ/w729-h985-no/IMG_20140729_181345.jpg)

ผมถูกเพื่อนอวยชุดแปรงทำความสะอาดรุ่นนี้มาก โดนอวยเช้าอวยเย็นจนต้องหามาลองบ้างว่าดีจริงไหม ในชุดจะมีแปรงแบบเอกประสงค์ให้หนึ่งด้าม น้ำยาล้างคราบน้ำมัน(Degreaser) และน้ำมันหล่อลื่นแบบแห้งอีกหนึ่งขวด(Finish Line ฝาแดงขวัญใจมหาชน)

ตัวแปรงเท่าที่ลองใช้งานถูกใจพอสมควร นอกจากจะใช้ทำความสะอาดโซ่ จานหน้า เฟืองหลัง แล้วยังซอกซอนได้ทุกหลืบทุกมุมดี ตัวน้ำยาล้างผมชอบใจมาก กลิ่นน่าคบกว่ายี้ห้อ Muck Off เยอะแถมราคาถูกกว่าอีก น้ำมันหล่อลื่นฝาแดงนี้ไม่พูดถึงไม่ได้ หอมดี ลื่นจริง ไม่ทิ้งคราบดำๆเพราะเป็นแบบแห้ง จะมีข้อเสียก็ที่ด้วยความที่เป็น Dry Lube เวลามันโดนน้ำนิดหน่อยก็หลุดแล้ว ต้องคอยหยอดบ่อยๆ

![](https://lh4.googleusercontent.com/-mREmsE8osmU/U9ezIRTpLXI/AAAAAAAAIqw/vKKKAKXdmsk/w1477-h985-no/IMG_20140729_214329.jpg)

อันนี้ขอแชร์วิธีการปลดตัวปลดโซ่ของผมหน่อย ใช้ลวดของที่หนีบผ้าสอดเข้าไป แล้วใช้คีบบีบสองข้างก็หลุดอย่างง่ายดาย จากนั้นก็ทำการแกะทุกส่วนของจักรยานเท่าที่แกะได้ออกมาล้างทำความสะอาด

![](https://lh5.googleusercontent.com/-t86okWMM4hI/U9eTX7JBvdI/AAAAAAAAIqg/1bZdWTyglWM/w1478-h985-no/IMG_20140729_190346.jpg)

พอล้างเสร็จหมดเกลี้ยงพึ่งนึกได้ว่าผมไม่มีจารบีหล่อลื่นเลยนิหว่า ทำให้ต้องประกอบรถแบบไม่มีอะไรหล่อลื่นแล้วปั่นเอี๊ยดๆ ให้ร้านใกล้บ้านให้เค้าอัดจารบีให้ ส่วนโซ่หลังจากใช้เครื่องมืดวัดความยืดของโซ่แล้วถึงกับร้องกันทั้งร้าน โซ่ยืดเกิน 100% แน่นอนว่าต้องเปลี่ยนแต่ของหมดต้องรอไปก่อน

![](https://lh4.googleusercontent.com/-ozhG_UmA24g/U9eTaC6ycvI/AAAAAAAAIqY/kZWulQJdBFA/w739-h985-no/IMG_20140729_190848.jpg)

ที่ร้านมีชุดปั่นของทีมโชโฮคุขายด้วยแหละ ราคา 1,720 บาท ใส่แล้วถ้าเอาไปปั่นขึ้นดอยจะรอบขาเพิ่มขึ้นได้แบบโอโนดะคุงจากโอตาคุน่องเหล็กรึเปล่านะ?
