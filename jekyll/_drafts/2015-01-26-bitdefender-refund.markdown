---
layout: post
title: สรุปเรื่องราวการขอคืนเงินจาก Bitdefender auto-renewal
date: 2015-01-26 21:51:56.000000000 +07:00
---
สวัสดีทุกท่านครับ ยอมรับว่าผมก็เป็นหนึ่งในกลุ่มมนุษย์ผู้ชื่นชอบของลดราคาเช่นกัน ย้อนกลับไปเมื่อปีที่แล้วนิดๆ ผมเจอ Deal ลดราคาของโปรแกรม Antivirus ที่ค่อนข้างจะดีเลยตัวหนึ่งคือ Bitdefender แล้วก็เผลอวู่วามกดไป จำได้ว่าราคาไม่ถึงห้าร้อยสามารถติดตั้งได้ 3 เครื่องเป็นระยะเวลา 1 ปี ก็จัดการลงให้เครื่องที่บ้านซะเรียบร้อย จนปลายปีที่ผ่านมาผมเปลี่ยนทั้งบ้านมาเป็น Windows 8.1 แล้วก็ไม่ได้ใช้นับแต่นั้นมา

เรื่องเหมือนจะจบแต่โดยไม่น่ามีอะไร จนกระทั้งมีข้อความแจ้งการชำระเงินออกไปราวสามพันกว่าบาท (ถือว่าเยอะโขสำหรับเด็กฟรีแลนด์ไส้แห้งปีสี่ที่เตรียมจบหางานจริงจัง) หลังจากไล่ย้อนไปจนเจอสาเหตุมาจาก Paypal Subscribe มันคือระบบหนึ่งที่เอาไว้ให้เราสามารถต่ออายุของบริการต่างๆ ได้เองโดยไม่ต้องเสียเวลาทำเรื่องใหม่ ซึ่งผม**==ไม่รู้ว่ามีตรงนี้ด้วย==** ซึ่งหมายความว่าผมจะสมัครใจใช้บริการนั้นต่อและยินยอมชำระเงินไปโดยปริยาย

### ขอคืนเงินกับ Paypal ก็จบแล้วมิใช่เหรอ?

ใน Paypal การขอคืนเงิน (Refund) นั้นทำได้ก็ต่อเมื่อสถานะของการดำเนินการ (Transaction) ยังไม่สำเร็จ (Completed) เท่านั้น หากเกิดเรื่องอื่นๆ ขึ้นจึงต้องเป็นการติดต่อกันเองระหว่างผู้ซื้อกับผู้ขาย สำหรับ Paypal ถือว่าหมดหน้าที่หลังจากหักเงินแล้ว

ผมเลยเมล์ไปที่ Bitdefender ก่อนเพื่อสอบถามการขอคืนเงินและระหว่างนั้นก็ทำการปิด Paypal Subscribe ให้เกลี้ยงก่อนจะเผลอจ่ายอะไรอีก สำหรับผมที่ซื้อข้อเสนอลดราคามาจาก Avangate ก็ต้องตามไปปิดการต่ออายุอัตโนมัติ (Auto-renewal) ที่โน้นด้วยเช่นกัน

### สองวันผ่านไป

ยังไม่ได้รับการติดต่อกลับใดๆ ผมจึงเปิด Live Chat Support กับทาง Bitdender อีกครั้ง เจ้าหน้าที่ให้คำแนะนำได้ดีมากและยินดีตามเรื่องให้ (สารภาพว่าเขียนมาจากใจ เป็นบริการที่ได้ใจผมสุดๆ ต่างกับค่ายโทรศัพท์ในประเทศหนึ่งนึงสุดขั่ว) ภายหลังสองชั่วโมงผมได้เมล์ตอบกลับจากฝ่าย Loyalty and Retension เนื้อหาว่าขออภัยที่เกิดเรื่องขึ้นแล้วเล่าว่าตามขั้นตอนแล้วควรจะมีเมล์แจ้งการต่ออายุก่อนประมาณ 7 วันซึ่งกรณีที่ผมไม่ได้รับเมล์ใดๆ น่าจะเกิดจากปัญญาของฝ่ายขาย (Avangate) พร้อมเสนอส่วนลดเหมือนกับโปรลับของค่ายมือถือไม่มีผิด แต่เนื่องจากผมไม่ได้ใช้แล้วเลยปฏิเสธพร้อมยื่นความต้องการขอคืนเงินต่อไป

### ระยะเวลาดำเนินการ

* 2 วันหลังจากส่งเมล์ขอคืนเงิน สถานะการดำเนินการใน Paypal เปลี่ยนเป็น Refunded
* 5 วันทำการต่อจากด้านบนได้รับเงินคืนผ่าน K-Web Shopping แล้วเข้าบัญชีต้นที่ผูกเอาไว้

### ได้บทเรียนอะไรบ้างจากเรื่องนี้

* ต้องหมั่นตรวจสอบอะไรพวกนี้ไว้บ้าง อย่างน้อยก็เดือนละซักครั้งว่าเราไปสมัครอะไรทิ้งไว้รึเปล่า
* ตั้งวงเงินสูงสุดสำหรับการจ่ายเงินผ่านช่องทางประเภทนี้ ตั้งเอาไว้ต่ำพอประมาณที่ถ้าเงินหายวู้บจะไม่ตกใจ ถ้าชำเป็นใช้จ่ายอะไรค่อยขอขยายเอาดีกว่า
* อย่าโลภกับโปรโมชันปีแรกถูกแต่ต่ออายุแพง ซึ่งเราจะพบการตลาดแบบนี้ได้บ่อยๆ ในการซื้อโดเมนเนม
* ได้ประสบการณ์เขียนเมล์และแชทภาษาอังกฤษ ถือว่าไม่เลวครับเพราะจบไปยังไงก็ต้องทำแน่นอน ฝึกไว้ก่อนไม่เสียหาย
