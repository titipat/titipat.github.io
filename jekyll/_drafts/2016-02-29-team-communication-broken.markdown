---
layout: default
title: เมื่อการสื่อสารในทีมล้มเหลว
---

# จากสารคดี

เอนทรี่นี้เขียนหลังจากผมได้ดูสารคดี Mayday ตอนที่สายการบิน United Airlines Flight 173 ตกใกล้สนามบิน Portland, Oregon

ก่อนการลงจอดมีความผิดปกติขึ้นที่ Landing Gear หลังจากกัปตันรู้ปัญหานั้น เขาอยากแก้ไขมันให้ได้ก่อนนำเครื่องลง เลยบินวนไปเรื่อย ๆ รอบเมืองเพื่อหาทางแก้ แต่ปัญหาที่ทำให้เที่ยวบินนี้ตกไม่ได้เกิดจากปัญหาอุปกรณ์

กัปตันผู้มีประสบการณ์แบบแน่นเอี๊ยดพยายามแก้ปัญหาที่เกิดขึ้นโดยไม่สนใจคำทักท้วงของผู้ช่วยนักบินและวิศวกรเครื่องว่าเชื้อเพลิงมีไม่พอที่จะบินวนได้นานขนาดที่กัปตันต้องการ ผลสุดท้ายเชื้อเพลิงหมด เครื่องตกลงในดงต้นไม้ทำให้มีผู้เสียชีวิต 10 ราย

การสืบสวนสรุปสาเหตุว่าเกิดจากการสื่อสารที่ไม่ดีในห้องนักบินและเกิดเป็นมาตรฐานการฝึก Crew Resource Management

# มองย้อนในงานเป็นทีม

ก่อนนอนผมนึกย้อนดูว่าแล้วในงานเขียนโปรแกรมทุกวันนี้เกิดกรณีแบบนี้ขึ้นบ้างไหม คนในทีมไม่สนใจคำทักท้วงของกันและกัน คนในทีมพยายามทำบางอย่างอยู่คนเดียวโดยที่เพื่อนร่วมทีมไม่รู้ หรือเมื่อเกิดปัญหาแล้วไม่ยอมบอกทีมเพราะกลัวเรื่องอื่นๆ ผมเชื่อว่ามันต้องมีสักเรื่องเกิดขึ้นแบบเงียบ ๆ แน่นอน
